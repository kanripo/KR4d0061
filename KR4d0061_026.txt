# -*- mode: mandoku-view; -*-
#+TITLE: 潞公文集
#+DATE: 2015-08-24 23:52:25.628984
#+PROPERTY: ID KR4d0061
#+PROPERTY: BASEEDITION WYG    
#+PROPERTY: JUAN 卷二十六
<pb:KR4d0061_WYG_026-1a>¶
欽定四庫全書¶
　潞公文集巻二十六　　　宋　文彦博　撰¶
　　奏議¶
　　　論西邊事(元祐元/年六月)¶
臣伏䝉太皇太后陛下皇帝陛下不以老臣不才以其¶
逮事四朝出入藩府垂五十年追起於休退之中令平¶
章軍國重事臣敢不極盡所藴上副虛宁臣於簾前累¶
䝉宣諭將來西人求復疆界令與三省執政熟議臣以¶
<pb:KR4d0061_WYG_026-1b>¶
所議地界不出二理其一論義理曲直其一計利害大¶
小所謂義理曲直者昨者出取其地土皆邊臣妄希功¶
賞欺罔朝廷為國生事取怨敵人今若推朝廷恩信因¶
秉常所求而賜與之有以懐復敵人之心光大朝廷之¶
徳所謂計利害之大小者今所得堡寨并蘭㑹並荒徼¶
沙漠之地本無城邑人煙惟是朝廷剏築城壘屯兵戍¶
守嵗費百萬以上困竭中國生民膏血以奉無用之地¶
俱恐不能支乆却須自弃如向時囉兀城之比其蘭州¶
<pb:KR4d0061_WYG_026-2a>¶
本屬董氊元不甚要籍夏人得之已乆亦不曾築堡塞¶
戍守只有一小頹廢城塹如中國荒僻村落朝廷不知¶
將謂如中國小小郡縣徒煩兵守所費不貲兼㑹州又¶
未知在甚處蓋是李憲當時怯懦不曾領兵赴靈州城¶
下只領兵過蘭州廢壘之下遂欺罔張大云收復蘭㑹¶
以圖苟免不至靈州城下軍令之誅遂誤朝廷以至於¶
此臣亦聞議者謂地界被求而與之亦用兵不與之亦¶
用兵語尤欺罔但向去欲免主議不與起釁之責且秉¶
<pb:KR4d0061_WYG_026-2b>¶
常來求我如其意而得之必湏感戴恩徳三數年間當¶
且保無事朝廷近經靈州永樂不振之後可以粗整齊¶
兵勢完養民力異時或有邊事用兵庶㡬有偹無患今¶
若不推恩信賜與其地敵人貪暴之性因此不遂所求¶
便作㸃集酬報之勢朝廷方此多事之際兵力未完可¶
得髙枕乎近年以來為新進書生不曉蕃情邊事兵政¶
者誤朝廷多矣願陛下審察而詳處之老臣年過八十¶
感陛下厚恩惟知竭盡補報固無觀望希進之言不勝¶
<pb:KR4d0061_WYG_026-3a>¶
區區¶
　　　　臣今檢録到祖宗以來處分邊事詔書西人¶
　　　　事迹兵㡬件進入乞賜詳覧或曰蘭州冝如¶
　　　　充國可置屯田添助兵食今若有田多屬畨¶
　　　　族不可盡奪向時王詔謂熈河可耕以助兵¶
　　　　食人牛種子徒有所費終無所成今聞轉運¶
　　　　司判官節减蘭州嵗計猶湏一百餘萬又當¶
　　　　計㑹知州并帥臣保認可以足用否¶
<pb:KR4d0061_WYG_026-3b>¶
　　　繳進元豐答詔(元祐元/年二月)¶
臣數年前判河南府日見調發帥兵進討西夏受國恩¶
深形於過計遂累具章䟽論列利害䝉先帝聖恩專差¶
臣男貽慶賜臣答詔仰詳詔意乃知先帝本意止務安¶
邊不欲輕舉皆是邊臣希望功賞為國生事僥倖萬一¶
以致兵食困匱財力殫耗今聞於道路之言西人欲求¶
内附臣以謂四裔内侵堯舜之時所不能免伏望陛下¶
恢天海之量廣示開納御四裔之術覊縻而已由此可¶
<pb:KR4d0061_WYG_026-4a>¶
以偃兵止固吾圉外夷懐服中夏安寧太平之風浸隆¶
浸乆臣又以朝廷舉事必較利害唯務開疆以希功賞¶
即不知用兵之時所費錢粮若干得地之後所入租賦¶
若干凡一嵗屯戍兵馬所費粮草之直若干若所得不¶
償所費逺甚即是竭中原生民之膏血以事荒逺無用¶
之地此乃唐開元之末務賞邊功邊臣各求徼倖致中¶
原困竭唐業下衰可為商鑒今因西人請命伏望朝廷¶
熟計而審處之老臣不勝區區憂國之心廹於傾輸言¶
<pb:KR4d0061_WYG_026-4b>¶
無倫次所有前者䝉先帝所賜詔書輙敢進呈所貴詳¶
知先帝素志惟在安邊不務輕舉謹具奏聞¶
　　　　元豐五年李舜舉過洛河先帝意㫖止令邊¶
　　　　臣自固邊鄙多如臣所受詔㫖爾後以徐禧¶
　　　　南方書生不曉邊事繼之李稷急於官賞妄¶
　　　　有開陳經畫遂致永樂敗事臣荷先帝異恩¶
　　　　去年春䝉賜御詩云嘉言時幸寄車臣亦仰¶
　　　　和聖制有願傾丹懇上公車之句去年三月¶
<pb:KR4d0061_WYG_026-5a>¶
　　　　西人由熈河路入朝内求附臣即於宻啟所¶
　　　　見未㡬先帝不豫遂止今西人復來須至有¶
　　　　此開陳望聖明照察¶
　　　論役法(元祐元/年五月)¶
臣竊聞天下諸路差雇役法朝廷雖已降指揮而今未¶
定頗聞煩擾臣檢㑹始初司馬光閲天下臣庶奏章多¶
言出錢雇役其不便遂却復差役之法然司馬光所言¶
甚詳而節目頗繁恐州縣不一一通曉而又朝廷置局¶
<pb:KR4d0061_WYG_026-5b>¶
詳定議論不一必難通行臣以謂差役之法本州縣常¶
事其來乆矣皆素有定法及其末流不容無弊故當隨¶
事刋改臣曽累具劄子奏乞先令州縣刺史令佐從民¶
利便依例各議定其法縣申州州申轉運司看詳定奪¶
奏聞如得允當却降下施行盖朝廷大號令必當自上¶
而下州縣常差役理湏自下而上則各從民便以天下¶
之廣郡縣之衆不可以一切之法行之行之必互有妨¶
礙而局官及諸臣僚紛然上言各任已見不周知利害¶
<pb:KR4d0061_WYG_026-6a>¶
及秪付所司别無與奪以至州縣希望朝廷風㫖至今¶
其法未定益滋狡吏侵擾若如臣前請且各付逐路郡¶
縣定奪利害各從其便庶幾下民早得息肩取進止¶
　　　　臣元上劄子二道尚書省付詳定役法所劄¶
　　　　子一道并知華州趙爕與臣白事劄子一道並¶
　　　　録進呈俟臣簾對日别具回奏¶
　　　又¶
臣竊見朝廷差役議臣之中少有熟親民政者所議論¶
<pb:KR4d0061_WYG_026-6b>¶
不同前後所降命令不一致州郡難以適從縁城郭郷¶
村人户只有差科二法郷老村耆各知次第但用心公¶
平必得惬當刺史縣令最是親民之官乞且專委守令¶
各隨本處自來體例差差定役人編成簿籍細開自來¶
體例條貫申轉轉運司看詳體量如各得精當一面施¶
行申奏縁經變法以來僅十五年至今不無小有湏合¶
更改從便事條亦當委自逐處親民官及監司相度申¶
取朝㫖詳定仍稍寛程限使盡利害所貴行之乆逺¶
<pb:KR4d0061_WYG_026-7a>¶
　　　　差役之法逐州縣各有不同若自朝廷降一¶
　　　　切指揮即逐處難以一切奉行今來詳定役¶
　　　　法所見可㨿逐處申陳看詳定奪指揮必當¶
　　　又¶
臣昨以朝廷復州縣差役之法臣曾奏劄子以為差役¶
之法其來甚乆此乃州縣常事郷老嗇夫皆熟知之刺¶
史縣令皆總領之當且委逐縣議定申州看詳如得允¶
當即申本路轉運使司運司將一路詳定即申奏朝廷¶
<pb:KR4d0061_WYG_026-7b>¶
朝廷覆視如可行即從之如有未便更當㑹問或自有¶
義理即可行之或有顯然乖當即處分改正施行便見¶
就緒今乃置局詳定及諸人議論不一命令雜下致州¶
縣疑難乆不决定况差役之法乃戸部所領今乞罷詳¶
定局只委戸部尚書侍郎郎中員外於本部詳定况局¶
中趙瞻劉昱自是本部之官如本部要知本末即令孫¶
永與李常等同計詳定所有舊局中人吏並各勾赴戸¶
部行遣文書所貴早得了當如有諸臣僚奏議役法亦¶
<pb:KR4d0061_WYG_026-8a>¶
乞不顯姓名降附逐路州縣看詳如有可采亦乞施行¶
取進止¶
　　　　應縁役法臣已於簾前仔細開陳訖乞降付¶
　　　　三省¶
　¶
　¶
　¶
　¶
<pb:KR4d0061_WYG_026-8b>¶
　¶
　¶
　¶
　¶
　¶
　¶
　¶
　潞公文集巻二十六¶
