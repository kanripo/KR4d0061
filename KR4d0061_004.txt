# -*- mode: mandoku-view; -*-
#+TITLE: 潞公文集
#+DATE: 2015-08-24 23:52:25.297734
#+PROPERTY: ID KR4d0061
#+PROPERTY: BASEEDITION WYG    
#+PROPERTY: JUAN 卷四
<pb:KR4d0061_WYG_004-1a>¶
欽定四庫全書¶
　潞公文集巻四　　　　　宋文彦博撰¶
　　律詩¶
　　　某天聖四年叨充鄉賦明道二年夏假副車於¶
　　　本郡今年夏沗外計於本道實嗣世職(前此三/年先大)¶
　　　(夫為河東/轉運使)八月行部率遵故常鄉老懽迎邀留¶
　　　累日徘徊舊地追惟疇曩因成拙詩二章題於¶
　　　行署¶
<pb:KR4d0061_WYG_004-1b>¶
不才惟侍髙門慶奕世皆為外計臣鄉老相逢頻教我¶
盡忠思孝報君親¶
昔年鄉賦議興賢曾接諸君硯席間屈指歳華逾一紀¶
錦衣懷綬過稽山¶
　　　送益利路承受梁供奉回京¶
二星同入蜀三歳復還䑓(供奉與同事羅侍禁同/時到任及相繼美替)秋晚¶
華軒去江濵祖席開歸途雖日逺別酒任山頽恩渥迎¶
知厚當朝重使才¶
<pb:KR4d0061_WYG_004-2a>¶
　　　雷簡夫自辰溪還除國子博士鹽鐡判官以書¶
　　　見謝并寄杜鵑鳥一雙偶成二章答¶
學省新聞用退之陽城司業定相知休思杜曲仙鄉隱¶
好獻元和聖德詩三部共推鹽鐡論五溪曾制虎貔師¶
濟源處士功成後始信書生善出竒¶
山人逺寄杜鵑禽因寄山禽遂寄心應謂不如歸去好¶
髙飛却入舊雲林¶
　　　送中舍蒲君致政西歸¶
<pb:KR4d0061_WYG_004-2b>¶
閬苑當年硯席同別來三十八秋風東朝新命西歸去¶
珍重賢哉鶴髪翁¶
　　　送分司少卿歸洪井二首¶
囊奏祈分務綸恩寵亞卿揮金還故里脫屣謝浮榮綵¶
服趨庭學彤䄡解榻迎送言慙有味何以答希聲(來章/有願)¶
(求裴令一/篇詩之句)¶
知止遺榮世所稀帆風美滿浩然歸江邊聞有梅真宅¶
吟對西山不掩扉¶
<pb:KR4d0061_WYG_004-3a>¶
　　　送知府給事赴闕¶
紞如驚曉鼓山斾戒晨欣萬臂攀朱轂千兵擁緑縢歸¶
途非杳藐髙歩即嚴凝竹馬光前迹蒲鞭掩舊稱睿襟¶
思啓沃宸扆佇疑丞輿論方盈耳僉謀盡伏膺公乎調¶
大鼎皇矣賚良肱屬吏垂三異㣲才僅五能梁園暫未¶
至燕舘愧先登北海難充薦西曹乆見矜頑金雖自况¶
巧冶欲誰憑深結君軒戀飜思附驥蝇¶
　　　和太師相公重九日讌府僚之什¶
<pb:KR4d0061_WYG_004-3b>¶
不獨龍山勝致全黄樞開讌盡時賢風回綺席鸞觴泛¶
日上彤䄡虎幄鮮陶菊香濃侵玳押呉歈聲緩倚鵾絃¶
雲牋一幅西園什如聽鈞韶下九天¶
　　　小園即事¶
閑脫蕉衫挂樹椏竹冠芒屫自耘𤓰心形散傲如園吏¶
椑榼縱横似酒家古檜婆娑張碧盖流泉詰屈動青蛇¶
風清日落未歸舍待得東南見月華¶
　　　宫保相公(杜/)以某於具之役與有勞焉及聞非¶
<pb:KR4d0061_WYG_004-4a>¶
　　　才忝爰立之命貽詩加奨有晉公親討衞國專¶
　　　謀之句稱述太過擬議非倫輙成拙惡一章以¶
　　　達謝意¶
平淮伐潞皆殊績靖亂夷㓙著徃編今以薄才叨重任¶
敢將㣲効覬前賢人慚肖象求商野德謝非熊起渭川¶
惟有安昌念髙第雅章稱述愛彭宣¶
　　　題髙平公(范文正/)親書伯夷頌巻後(范自青州/書寄許下)¶
書從北海寄西豪開巻纔窺竦髪毛范墨韓文傳不朽¶
<pb:KR4d0061_WYG_004-4b>¶
首陽風節轉孤髙¶
　　　春日湖上偶作二首¶
地勝當春早身閑愛景幽㣲風吹積水盡日颺虛舟客¶
至解懸榻魚來避直鈎機心本不動猶恐駭群鷗¶
岸幘長吟坐釣機花香漠漠柳依依夕陽湖面光如鏡¶
風送虚舟自在歸¶
　　　謝太傅相公(杜/)以近詩三十首寄示¶
一軸詩三十詞髙氣格雄文通推雜體吉甫讓清風平¶
<pb:KR4d0061_WYG_004-5a>¶
日丹青筆當年造化工安車有餘力移向二南中¶
　　　湖上獨酌¶
盡日觀魚坐水邊悠然獨酌望青山罇前解下淵明帢¶
起就東溪濯膩顔¶
　　　外計蘇度支示古銅器形製甚雅輙書五十六¶
　　　字還之¶
古鼎良金齊法精未知何代勒功名更湏梓匠為鳬杓¶
堪與仙翁作酒鎗(南史有餘/景山酒鎗)滌濯尚應勞犢鼻腥羶不¶
<pb:KR4d0061_WYG_004-5b>¶
復染羊羮水邊林下風清處長伴薫然醉玉傾¶
　　　雨中湖上緋桃盛開舟子維纜於樹因書二十¶
　　　八言¶
灼灼穠華照碧流素烟絲雨助妖柔武陵不放劉郎去¶
更就桃根繫小舟¶
　　　得告赴洛辰省松楸徃還寓宿於陽翟程宻學¶
　　　新第因成四十言寄髙陽¶
公臨趙北際(續漢志云/屬河間)宅據許西偏來徃由通德逢迎¶
<pb:KR4d0061_WYG_004-6a>¶
阻見賢嵩髙當牖外頴樹出墻顛信宿依華廕身居賀¶
燕前(時雖春分/乙鳥未至)¶
　　　提刑司封垂訪郡齋會於湖上道舊為樂兼貺¶
　　　雅章輙成四十言以答來惠¶
昔忝西州牧驅車經劍門見君新鑿沼延我共開罇治¶
岸依山麓䟽泉透樹根鴨湖今日會徃事喜重論¶
　　　予移守青社同年宋學士代予守璧田㑹有來¶
　　　詩因成四十言為答¶
<pb:KR4d0061_WYG_004-6b>¶
舊許陪原郡時清偃息逰羡君熊軾去奪我鴨坡㳺草¶
樹秋芳宻禽魚晚思幽相憑皆與問猶憶醉翁不(予在/許昌)¶
(務閑多適湖上/吟醉月三四焉)¶
　　　答南都致政太傅相公¶
雪苑揮毫寄雪宫丘門褒寵過華䖝希聲逺奪霜鐘韵¶
妙墨髙踰禊帖工辱顧頗慙才陋薄玩辭彌見意勤隆¶
西南跂望安昌館何日陪隨似載崇¶
　　　偶題看山樓新畵水山¶
<pb:KR4d0061_WYG_004-7a>¶
盡日望西山扶笻復倚欄逺觀猶未足更作畵圖看¶
　　　太原府統平殿朝拜¶
逆壘彌天甚君王駐翠鑾荆榛親剪伐家業信艱難一¶
劔山河定千年廟社安故城禾黍羙無復騐泥丸(太祖/朝天)¶
(兵至城下城中作土丸擲空中卜之外雖破裏頭完則/城尚可保平安太宗朝天兵再至復為此卜而一擲内)¶
(外俱碎而/城遂下)¶
　　　寄太原韓太尉(時建忠武節尹京兆/韓以武康節尹太原)¶
　　　某近叨恩命避讓勿容伏思天聖丁邜稚圭髙¶
<pb:KR4d0061_WYG_004-7b>¶
　　　中殊等坐忝附驥歳月如瞬倐焉二紀稚圭以¶
　　　文武兼資中外重望擁旄仗鉞臨鎮方面老生¶
　　　無狀輙又繼之其幸多矣偶成小詩寄呈¶
舊說男兒本分官更將詩句報長安虛庸自省尤非據¶
深玷君家漢上壇¶
　　　和梅公儀待制詩二章¶
　　　登驪山見連理木¶
長生私語都無益芳樹交柯自表竒就使玉真如素願¶
<pb:KR4d0061_WYG_004-8a>¶
山隂栱木竟何知¶
　　　宿西谿寺¶
地占蓮峯麓谿環鷲&KR0656;巔宻林含細籟巍刹照清漣獨¶
賞寧妨醉幽吟定廢眠支郎諳雅尚掃榻就潺湲¶
　　　公儀天章書示暫徃藍田兼閱山水以荅來貺¶
暫枉觀風斾從容賞物華藍山青有玉輞水碧無沙林¶
静聞啼&KR0924;川長見落霞宜尋幽徑處竹里到南垞¶
　　　和公儀天章雪中遊藍田山悟真寺¶
<pb:KR4d0061_WYG_004-8b>¶
古寺依山搆髙車冐雪逰穿林皆玉樹倚檻盡瓊樓景¶
勝煩詩筆財豐緩計籌巖阿聊寄傲物外恣尋幽韁鎻¶
慚覊繋匏𤓰歎滯留無因陪雅躅清唱復難酬¶
　　　寄青州田龍圖况¶
　　　某伏䝉龍圖諫議以須守青社多居山齋復以¶
　　　某手植薜荔麻黄頗甚滋茂因有虛奬謂之甘¶
　　　棠輙成拙詩一章仰答來貺¶
東秦假手裁經歳偃息山齋興味長怪石罅中裁薜荔¶
<pb:KR4d0061_WYG_004-9a>¶
(於當軒怪石脚/裁者尤滋茂)碧梧隂裏種麻黄(種於兩桐樹之/下蒼翠可愛)吟牽¶
翠蔓秋烟潤醉擷纎英曉露凉内省非才寡遺愛争教¶
所憇似甘棠¶
　　　雨後游華嚴川馬上作¶
雨後城南路無泥未有塵因觀曲江樹更憶杏園春草¶
色遥侵水山光翠逼人劭農兼訪古擥轡緩朱輪¶
　　　題中山郎中華嚴川墅¶
城南風物勝最勝是華嚴謝墅偏幽寂顔郎此退潜流¶
<pb:KR4d0061_WYG_004-9b>¶
泉清遶砌列岫翠當筵更愛村橋畔楊花撲酒帘¶
　　　謝公儀待制惠黄石桃(梅摯時為/陜西都運)¶
得時應在穀城山蒸栗温娑照席間助我潄流髙卧意¶
曲胘從此不晞顔¶
　　　和公儀隱㕔書事¶
跡貴雖軒冕心閑似隱淪林間新葺宇公退此頥神蘚¶
色青縁砌池光碧照人愛君髙雅趣琴酒屢相親(㕔在/池南)¶
(景物幽䆳予屢接/公儀觴咏于此)¶
<pb:KR4d0061_WYG_004-10a>¶
　　　月夕挈新釀并文石酒罇就公儀南湖雅飲¶
桃花石器榴花釀携就南湖訪飲朋雅論清吟凉月滿¶
山翁不惜醉騰騰¶
　　　次歆和公儀月夕㳺南湖¶
凉夜南湖飲林端月上初樽壘既古雅亭榭復清虛靜¶
賞興無盡劇談歡有餘羣騶不解事應厭久停車¶
　　　和公儀咏蒲葵扇¶
不取歸資厚仁風藉爾揚論財雖儉薄應用極清凉六¶
<pb:KR4d0061_WYG_004-10b>¶
角價非重九華名未光傾心既已久安石勿相忘¶
　　　和登飛橋觀㳺艇¶
為愛橋樓月色多飛觴捉麈對吟哦輕舠一葉時來往¶
驚散雙鴛動碧荷¶
　　　和公儀重到隱㕔偶書絶句¶
重訪隱齋留雅咏將歸禁署促東轅曉猿夜鶴君家物¶
不戀南湖只戀軒¶
　　　和公儀湖上烹䝉頂新茶作¶
<pb:KR4d0061_WYG_004-11a>¶
䝉頂露芽春味美湖頭月館夜吟清煩酲滌盡冲襟爽¶
蹔適蕭然物外情¶
　　　與公儀㑹飲南湖作(公儀翌/日當赴)¶
湖上髙樓對逺山一樽清醑且開顔今宵尚作林塘主¶
明日將歸侍從班心向白雲雖自樂身趨丹禁未容閑¶
為君不惜厭厭醉賞盡銀蟾秉燭還¶
　　　和公儀逰太華¶
山水清音歩歩隨謝家歌舞豈須携深逰霧市身應潤¶
<pb:KR4d0061_WYG_004-11b>¶
直上蓮峰路不迷細草舒茵承蠟屐長松傾盖䕶雲梯¶
岩隈靈藥皆堪采未得盈箱亦自提¶
　　　見山樓小飲偶作¶
雲淡天迷楚樓髙地占秦哀箏一行雁小字數鈎銀巷¶
陌三條月池塘十歩春府門初夜閉多少夜逰人¶
　　　寄致政太師相公(杜/)四首¶
　　　向作是詩且欲因物将意竟以詞語鄙拙¶
　　　不敢寄呈使人之還承賜手教副以佳章¶
<pb:KR4d0061_WYG_004-12a>¶
　　　稱是四物加有奨飾故追錄四詩聊偹一噱¶
　　　云爾¶
　　　卭竹杖¶
孤筠勁質異纎柔欲假携持助勝逰不為凌霜髙節在¶
對公靈夀合包羞¶
　　　蜀牋¶
素牋明潤如温玊新様飜傳號冷金逺寄南都豈無意¶
縁公揮翰似山隂¶
<pb:KR4d0061_WYG_004-12b>¶
　　　華陽巾(俗謂之/隱士㡌)¶
華陽山相遺巾法蜀國烏紗學製成公厭貂裘今已久¶
定知野服稱髙情¶
　　　䝉頂茶¶
舊譜最稱䝉頂味露芽雲液勝醍醐公家藥籠雖多品¶
略采甘滋助道腴¶
　　　近以蜀物寄獻復以雅章為報輙課蕪音仰酬¶
　　　來貺(荅杜/相)¶
<pb:KR4d0061_WYG_004-13a>¶
㣲物逹誠方愧極雅章流惠見情深野夫自是甘芹味¶
國老何嘗靳玉音伸紙恣窺藍肆寳發凾頻作洛生吟¶
辭清墨妙真䨇絶韞匵傳家勵子孫(每得公手筆即令/子弟軰聨綴裝演)¶
(藏為/家寳)¶
　　　天平相公逺寄佳章謹依韻和呈(龎相時/守鄆)¶
曉闕天閽出帝綸麾幢誤委不才臣六條頒詔專臨雍¶
一道全師别制秦雖授深恩辭北闕擬將何術撫西人¶
他年遂解簪纓去乞去伊川號㪚民¶
<pb:KR4d0061_WYG_004-13b>¶
昔年公掌秦中漕虎節尋提四鎮師從此功成為漢相¶
至今闗内仰蕭規新詩逺寄音盈耳累牘頻窺喜見眉¶
更問春逰何䖏好夾城西面景龍池¶
　　　次韻答平凉龍圖王諫議(素/)¶
凛然威望讋西戎十萬貔貅節制中從古藩垣謀帥重¶
于今詩禮得才雄勤歸定是推優賞靜勝由來保上功¶
不獨韋平稱世美緇衣兼咏武桓公(來詩云偶因安帖/都無事空使淹留)¶
(不見功/之句)¶
<pb:KR4d0061_WYG_004-14a>¶
　　　答王龍圖逰山見寄(素/)¶
分得魚符守雍州垂帷閉閤再經秋眼㸔巖岫將登覽¶
身似匏𤓰苦滯留杜曲朱坡雖已到圭峯紫閣未曽逰¶
却輸假道歸朝客上遍終南寺寺樓¶
　　　題紀太尉廟¶
死節古來雖有矣大都死節少如公惟圖救主重圍内¶
不憚焚身烈熖中龍凖有因方脱禍猴冠無計復爭雄¶
如何置酒咸陽㑹只說蕭何第一功¶
<pb:KR4d0061_WYG_004-14b>¶
　　　過榮陽玉像院¶
瑞相䨇刋玉仁祠側布金輪蹄一道過風雨二山嶔宻¶
蘚蒼縁壁喬松秀出林村僧不可語難問祖師心¶
　　　過汜水闗¶
濟世安民主擒充執竇歸山川遺氣像史册動光輝原¶
廟今昭德群雄昔畏威虎牢名自久牛口諺應非闗塞¶
侔天險封疆介日圍特吟摩詰句度水桞依依¶
　　　某伏䝉昭文相公(富/)以某方忝瀍洛之寄因有¶
<pb:KR4d0061_WYG_004-15a>¶
　　　嵩少之行惠賜逰山噐一副質輕而制雅外華¶
　　　而中堅匪惟便于齎持實為林下之珍玩也輙¶
　　　成拙詩一章報謝¶
上公遺我逰嵩具匜盥杯盂色色全拂拭便須延隠逸¶
潔清𨚗敢汚腥羶行齎每度雲巖側噐使當居蠟屐前¶
林叟谿翁皆竊玩山厨因此識加籩(噐悉以竹編而髹/其中輕堅精巧絶)¶
(倫/)¶
　　　答青州相公二首(來詩一慶予/守洛一序舊)龎相¶
<pb:KR4d0061_WYG_004-15b>¶
非才久玷鈞衡重乞得麟符守洛師聖造如天從素欲¶
愚𠂻何地報鴻慈先塋松檟躬時省私廟蘋繁潔仲祠¶
相國情深最知我郵筒千里貺新詩¶
雅章追念栢臺逰屈指今逾二十秋初奉南牀持大憲¶
後陪東閣告嘉猷心如金石同謀國路出風波免覆舟¶
聞欲堅隨赤松去擬擕靈壽從留侯¶
　　　梅公儀見寄華亭鶴一隻¶
子真仙裔富髙情逺寄仙禽至洛城昔向華亭常警露¶
<pb:KR4d0061_WYG_004-16a>¶
今來緱嶺伴吹笙稻梁猶憶嘉禾羙竹樹應憐履道清¶
(樂天池上篇云/有華亭鶴二)已遣吾家伊水墅旋營莎薦似咸京(公/儀)¶
(在雍公署種莎謂/之鶴薦繼有詩詠)¶
　　　㳺平泉作¶
一崦抱溪斜前朝輔相家遺基皆瓦礫古木尚烟霞夙¶
昔東山墅留連上殿車雖云營退隱未免逐豪誇事往¶
如飛鳥林空噪暮鴉池平無舊鳳堤壊有殘沙野叟猶¶
能説樵夫亦共嗟至今巖石下多長紫㣲花(平泉花木/無孑遺然)¶
<pb:KR4d0061_WYG_004-16b>¶
(巖谷間猶多紫㣲/花是其遺種乎)¶
　　　又讀平泉花木記¶
歴覽平泉記文饒性苦奢如何伊上墅多是日南花(當/時)¶
(文士咏平泉有日南/太守獻名花之譏)美䕃皆竒樹清芬悉異葩安知桃¶
李盛不及晋公家¶
竹樹環青嶂樓臺生碧烟珍竒窮四海景象冠三川上¶
黨夷㓙日太和歸國年此時能勇退應遂老平泉¶
吾觀李太尉所失在夸權名遂不知退膏明惟自煎終¶
<pb:KR4d0061_WYG_004-17a>¶
身戀華組何日到平泉徒有思歸意歌詩盈百篇¶
　¶
　¶
　¶
　¶
　¶
　¶
　¶
<pb:KR4d0061_WYG_004-17b>¶
　¶
　¶
　¶
　¶
　¶
　¶
　¶
　潞公文集巻四¶
