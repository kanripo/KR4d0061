# -*- mode: mandoku-view; -*-
#+TITLE: 潞公文集
#+DATE: 2015-08-24 23:52:25.807499
#+PROPERTY: ID KR4d0061
#+PROPERTY: BASEEDITION WYG    
#+PROPERTY: JUAN 卷三十五
<pb:KR4d0061_WYG_035-1a>¶
欽定四庫全書¶
　潞公文集巻三十五　　　宋　文彦博　撰¶
　　辭免¶
　　　免充禮儀使(至和/二年)¶
右某䝉差人送到牒一道為迎奉太祖皇帝御容孝明¶
皇后聖容赴開先殿奉安奉勑差某充禮儀使伏縁某¶
將及都門未經入覲況未授命即預相儀實恐非便已¶
具劄子奏乞改命大臣充使所有元勑一道謹具送納¶
<pb:KR4d0061_WYG_035-1b>¶
中書¶
　　　辭免公使錢(治平/四年)¶
臣今早進呈宗室公使錢文字䝉顧問體例臣因便奏¶
陳極宻使帶節度使不當例受公使錢去歳曾奏乞請¶
罷當時雖未䝉俞㫖然臣必不可請受臣近移鎮永興¶
軍又准宣接續支賜公使錢今檢到去年八月奏劄子¶
一宗文字謹具進呈伏望聖慈許從請罷非惟遂臣素¶
志亦兾粗革前弊稍有後法取進止¶
<pb:KR4d0061_WYG_035-2a>¶
　　　中書劄子(熈寕二/年十月)¶
准今月三日詔中書門下二府者政事之出也維是一¶
二股肱之臣日謨于廟堂之上皆朕所尊禮之顧其職¶
豈有重輕哉伏覩仁宗實録天聖時二府之相猶以其¶
職髙下定位則知往者不若今制之拘也今文彦博葢¶
朝之宗臣朕方倚以疆垂之事雖用陳升之為宰相其¶
令升之仍位彦博下以稱朕遇賢之意故兹詔示想宜¶
知悉已降詔書如前¶
<pb:KR4d0061_WYG_035-2b>¶
　　　答詔劄子¶
右臣伏覩今月三日詔書宰臣陳升之位在臣之下者¶
朝有著定國之彛儀苟容僣踰是紊綱紀況臣之孱薄¶
安可克當願寢異恩庶安孤跡兼考先朝故事止因曹¶
利用而行臣本書生粗知禮節事出姑息決不敢從伏¶
望聖慈特賜俞可¶
　　　又¶
臣昨日奏乞班位在陳升之下及追寢十月三日詔命¶
<pb:KR4d0061_WYG_035-3a>¶
未奉指揮縁今日百官起居中書宻院别班入殿即無¶
妨礙自來日後赴常朝中書宻院同班入殿若未得請¶
即難以入班臣須至家居俟命伏望聖慈俯從愚懇早¶
降俞㫖取進止¶
　今日進呈文字畢欲再懇請又已日旰不敢留身¶
　　　御批(十月/五日)¶
卿兩朝舊徳顧命元勲位右升之禮體甚順其勿過為¶
謙抑乆鬱朕待卿之志兼已降詔㫖來日不可不入視¶
<pb:KR4d0061_WYG_035-3b>¶
事也¶
　　　答詔劄子(十月/六日)¶
右伏䝉聖慈特賜手詔以臣累奏乞位在升之下及追¶
寢十月三日詔命未被俞音亟頒宸翰誤奬臣以勲徳¶
令勿過為謙抑臣以謂忝備近司當守法度朝班之制¶
不可僣踰葢聖慈曲有褒優在愚臣固非謙抑況兹禮¶
例之起自於利用之初臣實畏之豈可當也必兾曲軫¶
天慈俯從人欲詔㫖令來日不可不入視事臣今日即¶
<pb:KR4d0061_WYG_035-4a>¶
未敢隨班入殿已依禀入本院視事聴候俞㫖¶
　　　手詔¶
省所奏伏覩詔書宰臣陳升之位在臣之下者願寢異¶
恩庶安孤跡事具悉卿翼亮三朝周旋二府國之耆雋¶
望實素隆升之任用尚新甫登宰席原其雅意必欲推¶
先是用斟酌禮文裁其宜稱發于朕志奚取常規葢以¶
褒異老成豈與利用為比卿謙恭乆著於此何嫌往安¶
乃居毋逆朕命所乞宜不允付某¶
<pb:KR4d0061_WYG_035-4b>¶
　　　答詔劄子¶
臣累具奏乞追寢十月三日詔命及乞依儀制立班在¶
宰臣陳升之下至今未䝉俞㫖臣欲伺候陳升之正謝¶
畢再具陳乞又檢詳儀制使相在親王之下宰臣在親¶
王之上將來合班尤所不便伏望聖慈詳臣累奏班在¶
升之下正朝廷素定之儀安愚臣所守之分區區之誠¶
必期從可候勑㫖¶
　　　手詔(十月十/六日)¶
<pb:KR4d0061_WYG_035-5a>¶
省所劄子奏臣累具奏乞追寢十月三日詔命及乞依¶
儀制立班在宰臣陳升之下事具悉卿往事仁朝再為¶
上宰予嘉舊徳進服邇聯而固執謙撝屢形論請謂宗¶
祖之故雖嘗以宫使而等差而朝廷之儀亦已下詔書¶
而著定懇懇辭避至於再三勉從所請不忘嘉歎所乞¶
冝允付某¶
　　　中書劄子(十月十/九日)¶
准今月十九日詔書中書門下朕為國朝之制雖兵民¶
<pb:KR4d0061_WYG_035-5b>¶
分于二府然其委用者皆所謂執政之臣豈獨相樞宻¶
者以為使相耶朕嘗惑之故丙申之詔令文彦博頒陳¶
升之上所以尊老成而均政體也今彦博數言於武臣¶
之例非可同于親王之班有未便執謙慮損情有莫回¶
予思罔然雖拒勿得其令中書門下如所請施行故兹¶
詔示想宜知悉已降詔書如前¶
　　　乞免移判永興軍(熈寧六/年七月)¶
臣近䝉特降中使賜臣移判永興軍勅牒仍傳宣㫖以¶
<pb:KR4d0061_WYG_035-6a>¶
闗中乆旱慮人心不安令臣往彼安撫一道臣内省衰¶
拙何以克當臣以謂朝廷嚴戒邊臣不得貪功輕舉致¶
有引惹若邊鄙别無事宜人情自然安帖以至方田助¶
役團結保甲皆非目下交切之務且令權住及罷提舉¶
常平之官一切委之提轉務從寛簡以絶搔撓則闗輔¶
之民不止安帖亦可小康如此即呉中復自可安撫闗¶
中不須愚臣誤有委付伏望聖明詳察取進止¶
　　　再乞免移判永興軍¶
<pb:KR4d0061_WYG_035-6b>¶
右臣近瀝懇誠乞免移判永興軍事伏䝉聖慈特賜詔¶
書敦諭不允所乞伏念臣以齒髮衰遲乆當重務聖慈¶
矜憫方許均勞假以近藩實寛衰拙今才赴任三城尋¶
便就移京兆況闗輔之重誠非衰老可當伏望聖慈必¶
賜矜察慎選才徳付以分陜聴臣却赴河陽之任臣無¶
任¶
　　　免兩鎮第一劄子¶
臣得進奏官報二十六日降麻制除臣兩鎮節度使聞¶
<pb:KR4d0061_WYG_035-7a>¶
命若驚不遑啓處臣以愚薄遭逢聖明禄厚位髙日虞¶
危溢陛下曲念舊物恩禮過隆苟義有未安則禮當固¶
避切以本朝以來名器至慎兩鎮之重親王方授雙鉞¶
之貴庶官不除臣豈敢貪天之功越本朝之制靦顔不¶
顧冐寵以居匪惟于臣難勝實乃為國惜法伏望聖慈¶
特寢殊恩以全舊典令臣安分庶免責言臣無任¶
　兩鎮之重非庶官所授頃年韓琦罷相曾授兩鎮亦¶
　不敢當伏望聖慈矜察即賜寢罷¶
<pb:KR4d0061_WYG_035-7b>¶
　　　第二劄子¶
臣近覩進奏官報制除臣兩鎮節度使臣即已具表并¶
劄子以臣之愚薄及于理必不可冐授乞賜寵罷未䝉¶
俞可臣伏念上荷聖恩過有優奬臣今不敢全違恩㫖¶
乞祗授所加食邑實封即于老臣得安愚分臣無任激¶
切俟命之至¶
　臣于前奏已具陳述兩鎮之重非臣庶可授況韓琦¶
　已不敢當今臣決不可受伏望聖慈矜察仍乞貼麻¶
<pb:KR4d0061_WYG_035-8a>¶
　處分¶
　　　第三劄子¶
臣于今月十一日再具劄子布露誠懇以兩鎮之命至¶
優至重愚臣決不敢當葢恐自臣遂成體例臣亦上體¶
聖意不敢全違恩㫖祗乞授食邑實封兼鎮乞從寢罷¶
伏望聖慈俯從所請臣無任¶
　¶
　¶
<pb:KR4d0061_WYG_035-8b>¶
　¶
　¶
　¶
　¶
　¶
　¶
　¶
　潞公文集巻三十五¶
