# -*- mode: mandoku-view; -*-
#+TITLE: 潞公文集
#+DATE: 2015-08-24 23:52:25.237494
#+PROPERTY: ID KR4d0061
#+PROPERTY: BASEEDITION WYG    
#+PROPERTY: JUAN 提要
<pb:KR4d0061_WYG_000-1a>¶
欽定四庫全書　　　　　集部三¶
　潞公集　　　　　　　　别集類二(宋/)¶
　　提要¶
　　　　(臣/)等謹按潞公集四十巻宋文彦博撰彦博¶
　　　　事蹟具宋史本傳是集凡賦頌二巻詩六巻¶
　　　　論一巻表啟一巻序一巻碑記墓誌一巻雜¶
　　　　文一巻自十四巻以後則皆奏議劄子之文¶
　　　　核其巻數與陳振孫書録解題同惟尚缺補¶
<pb:KR4d0061_WYG_000-1b>¶
　　　　選一巻考葉夢得序稱兵興以來世家大¶
　　　　族多奔走遷徙於是公之集藏於家者散¶
　　　　亡無餘其少子維申(按維中乃文/及甫之字)稍討求¶
　　　　迨輯猶得二百八十六篇以類編次為畧¶
　　　　集二十巻是葉氏所序者也非原本陳氏¶
　　　　所著録者又非葉氏所序本今所傳者又¶
　　　　較陳氏之本候其一巻也彦博不以詩¶
　　　　名而風格秀逸情文相生王士禎稱其¶
<pb:KR4d0061_WYG_000-2a>¶
　　　　婉麗濃嫵絶似西崑嘗掇其佳句載之池北¶
　　　　偶談其文章不事雕飾而議論通逹卓然經¶
　　　　濟之言奏劄下多注年月亦可與正史相叅¶
　　　　考葉夢得序稱其未嘗有意於為文而因事¶
　　　　輒見操筆立成簡質重厚經緯錯出譬之賁鼔¶
　　　　鏞鐘音莭疏緩雜然並奏於堂上不害與嘒¶
　　　　嘒簫韶舞百獸而諧八風也斯言允矣乾隆¶
　　　　四十一年五月恭校上¶
<pb:KR4d0061_WYG_000-2b>¶
　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　　總　校　官(臣/)陸　費　墀¶
