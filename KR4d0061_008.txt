# -*- mode: mandoku-view; -*-
#+TITLE: 潞公文集
#+DATE: 2015-08-24 23:52:25.366075
#+PROPERTY: ID KR4d0061
#+PROPERTY: BASEEDITION WYG    
#+PROPERTY: JUAN 卷八
<pb:KR4d0061_WYG_008-1a>¶
欽定四庫全書¶
　潞公文集巻八　　　　　宋　文彦博撰¶
　　挽詞¶
　　　慈聖皇太后挽詞¶
仁皇當宁久聖后配天崇厚徳符坤象先朝定震宫尊¶
榮三代禮擁佑兩朝功徽範并慈訓皆留信史中¶
聖孝攀慈範神逰兾少留重明縁積慶隂徳在貽謀制¶
服從恩重因山變禮優白雲何處去雪涕望嵩丘¶
<pb:KR4d0061_WYG_008-1b>¶
榆輴漸出金門逺蘭膳深悲玉座空奕葉舜華推至孝¶
前朝文毋繼清風栢城欝欝依嵩北石闕隆隆鎮洛東¶
白髪老臣何以報日期西去掃山宫¶
　　　英宗皇帝挽詞¶
乾徳符亨㑹天飛出慶寧繼明光五葉啟聖協千齡方¶
保瑶圖永俄悲玉殿青定知遷寳座還集太微庭¶
厥初丕命集咸慶長君賢恭儉敦堯徳憂勤損舜年象¶
耕蒼野地龍御鼎湖天帝錫宣英號鴻休耀信編¶
<pb:KR4d0061_WYG_008-2a>¶
在隠推龍徳重明協帝華蓼蕭均澤及四海襲威加就¶
日心方切騰天馭已賖攀髯不可跂淚目送雲霞¶
　　　濮安懿王夫人挽詞¶
令淑王藩表恩榮代邸尊䔍生為聖嗣善述在神孫吉¶
兆慿崧麓真歸傃濮園賔天雖日逺國本自靈源¶
昔重間平樂中推輔佐功徳容咸有裕善慶果無窮以¶
義情雖奪於親禮更崇洛郊春向晩薤挽變凄風¶
　　　神宗皇帝挽詞¶
<pb:KR4d0061_WYG_008-2b>¶
千齡逢聖旦六葉嗣昌辰睿智天攸縱章程日又新車¶
書通絶域雨露洽殊鄰民罄華封祝帝思蒼野廵龍髯¶
攀不及鳯翼附無因望斷喬山路憂深祀國人含生䝉¶
聖徳率土被堯仁罔極何由報徒能損百身¶
元豐聖政洽隆平溢牘聫萹載頌聲皇武惟揚昭七徳¶
帝華克協麗重明喬山去日乘龍馭蒼野&KR0146;時見象耕¶
億兆臣民䝉澤久損身思報一毫輕¶
老臣逢聖運受眷獨優隆覲禮超羣后官儀極上公皇¶
<pb:KR4d0061_WYG_008-3a>¶
慈矜舊物帝念録微功一酌堯罇異(臣致政後赴闕謝/辭䝉恩親御垂拱)¶
(殿特賜宴仍取御罇别酌一醆面諭云知酒量未退/可飲盡玉音洋洋猶在於耳今兹號慕無以勝任)三¶
篇説命同(臣受命判河南府䝉賜御詩一章自後得請/致政歸洛又䝉賜御詩二章㤙禮之厚中外)¶
(榮/觀)斯心期檢玉不意遂遺弓聲暨要荒外哀纒普率¶
中凄凉石門路惨淡栢城風血淚盈襟隕何由報昊¶
穹¶
　　　宣仁聖烈皇太后挽詞¶
九年四海被清輝瑞彩重輪照殿幃間日視朝勤旰食¶
<pb:KR4d0061_WYG_008-3b>¶
未明思政事宵衣存心庶務勞千慮决意真㳺厭萬機¶
下土顒顒望霄漢仙輿直指厚陵歸¶
老臣八十慚尸素掛了貂冠歸洛陽芝詔薦臨優眷注¶
蒲輪促起預平章重辭禁幄猶如昨今迓靈輿益自傷¶
勉策衰羸來鞏固臨風洒淚厚陵傍¶
　　　故相國元憲宋公挽詞¶
天聖收羣彦惟公獨出羣兩朝推舊徳一代仰髙文得¶
位才康世逢時道佐君云胡天不憗撫几悼勲勤¶
<pb:KR4d0061_WYG_008-4a>¶
念昔為寮契周旋一紀餘佐時君望重謀國我才踈霧¶
露常䝉潤陽秋每借噓忽焉傷殄瘁隕淚滿襟裾¶
名遂營身退髙風近古稀台司脱屣去空土掛冠歸仁¶
夀宜難老朝陽歎易晞宸篇學丘禱恩耀賁泉扉¶
　　　故宣徽惠穆公挽詞二首(公弼/)¶
奕世韋平族經時管葛才蒼生方仰望大厦忽傾頺不¶
憗皇情悼如仁士論哀涇山赴真宅應見國僑來¶
蚤預朋從談燕熟晚陪樞筦歳時多心如金石堅無改¶
<pb:KR4d0061_WYG_008-4b>¶
聲似塤箎久更和丹鳯臨池猶未浴白駒逢隙已先過¶
相門餘慶簮纓盛繼述皆同穀與難¶
　　　故尚書懿敏王公挽詞二首(素/)¶
盛徳三槐舊論交二紀深帝聰聞曵履人望在為霖沒¶
世猶齎志時康未稱心孤懷傷殄瘁清淚滿衣襟¶
上臺三品位非輕祕殿論思職更清頻倚壯猷為屏翰¶
合從僉議秉鈞衡頺然處順君無怛痛矣懷賢我有情¶
不獨九原埋寳玉人琴從此絶遺聲¶
<pb:KR4d0061_WYG_008-5a>¶
　　　尚書令魏國忠憲韓公挽詞三首¶
三朝光輔致昇平九叙咸熙入頌聲獨運鴻鈞成大業¶
親扶英主繼重明聖賢自昔推同徳忠獻于今重易名¶
清廟已聞從配饗哀榮不獨在佳城(勅使䕶𦵏/特營石室)¶
平生投分比金蘭莫逆論心最歳寒唱第楓宸陪驥尾¶
秉鈞槐府并貂冠潘楊事契常脩睦相魏親隣正講歡¶
冰井臺邉星隕後(公薨之前夕大/星殞于府第)百身何贖但汍瀾(時/留)¶
(守魏都韓/守相州)¶
<pb:KR4d0061_WYG_008-5b>¶
出入三朝共周旋四紀同論交最知我經世獨推公觀¶
水驚川逰升堂失棟隆悲懷與聲淚逺寄紼謳中¶
　　　中書令魯國宣靖魯公挽詞(公亮/四首)¶
三朝輔翊秉鴻鈞功在旂常澤在民黄石授來為帝傅¶
赤松逰去保天真達生優享髙年福出世輕遺大夢身¶
自古陘山多吉宅國僑裴令繼芳塵¶
二府陪逰垂二紀服公哲範每思齊留心舊典皆馴致¶
從事新書悉順稽言發清風常穆若心停止水更淵兮¶
<pb:KR4d0061_WYG_008-6a>¶
先朝付囑非無謂必為其仁在放麑¶
龜䝉啟土世傳榮猶倚耆英作政卿及見伯禽親拜後¶
方知遺愛在元成¶
穆穆罷朝嗟不憗衝衝停布歎如仁生芻絮酒難親致¶
薤曲書成淚濕巾¶
　　　王太師挽詞(珪二/首)¶
賢書早入英雄彀冠歳髙馳賈馬聲一紀玉堂司大筆¶
兩朝金鼎主和羹天邉遽失騎箕象川上猶思用檝名¶
<pb:KR4d0061_WYG_008-6b>¶
欲識聖恩優異處宻章重疊賁佳城¶
去春解組遂西征曽辱都門出餞行席上詩成光退跡¶
尊中酒滿叙離情經年方歎音容隔此日俄驚柱石傾¶
羸老不能親引紼臨風洒淚濕襟纓¶
　　　司馬温公挽詞(四首/)¶
莫逆論交司馬丈君心知我我知君同謀同道殊無間¶
一死一生今遂分八十衰翁如槁木一千餘日是殘曛¶
前途若有相逢處尚以英靈解世紛(公賫志以歿猶不/忘利澤生民心在)¶
<pb:KR4d0061_WYG_008-7a>¶
(王/室)¶
留滯周南十五年成書奏牘過三千東山方起為霖雨¶
大厦俄傾歎逝川宻有忠言如藥石别如優禮賜貂蟬¶
兩宫痛悼皆臨奠秪為臯䕫志未宣¶
昔有鄉賢陽道州亦聞比近有松楸新阡便合開三徑¶
同氣相求好並逰¶
傅巖舊蹟今猶在兼與安平祖廟隣賢相裔孫還卜宅¶
先疇吉土是歸真¶
<pb:KR4d0061_WYG_008-7b>¶
　　　司馬贈太傅康國韓公挽詞三首(綘/)¶
朝路相從三紀餘更陪國論對鈞樞康時逺術推賢業¶
造膝嘉猷恊帝俞盤結方資庖刅解旱乾猶望傳霖蘇¶
寢門遽有人琴歎老伴凋零道轉孤¶
洛城曽與公相别已為人生老别難今作紼謳成永訣¶
滿襟悲淚轉汍瀾(别此三年公赴北都餞于上東門愚/嘗有詩云尊前不制淚汍瀾大底人)¶
(情老别/難之句)¶
西豪居在許東偏丹旐遥遥過許田欲問相君真宅處¶
<pb:KR4d0061_WYG_008-8a>¶
髙平吉地是新阡(公家始卜𦵏地問于野人/此是吉地吉乃野人之名)¶
　　　中書侍郎傅公挽詞(堯俞/三首)¶
友㑹朋從二紀餘金蘭投分更無殊鳯池晩接經邦論¶
龍陛晨陪歩武趨起副民瞻方倚頼用為霖雨待昭蘇¶
如何奄忽公先逝自歎靈光老益孤¶
賢業雖長命不融從來此恨古今同為霖作礪君家事¶
未盡舒張數已窮¶
常愛龍潭龜島上移床醉卧緑髯中茂林修竹皆如舊¶
<pb:KR4d0061_WYG_008-8b>¶
惟歎人琴遂一空(昔與欽之飲于濟上泉石之間有/小島如龜形令植碧莎如緑髯然)¶
　　　致政仲損工部哀詞二首¶
自昔朋逰今五紀斷金連璧附英翹學通經史䝉三益¶
心類松筠見久要白首郎潜甘寂寞清時吏隠甚逍遥¶
年逾九九誠無慊惟歎人亡與道消¶
金蘭取友務端良仲損扵余極久長蚤歳傾懷論管鮑¶
晩年修好結潘陽人琴忽起芝焚歎簫鼓俄隨薤挽傷¶
不到寢門親一慟臨風老淚獨浪浪¶
<pb:KR4d0061_WYG_008-9a>¶
　　　太尉韓國文忠富公哀詞(弼/)¶
蚤擅才名重天資徳望崇大勲縁定策羙利在和戎一¶
代推人傑三朝倚棟隆音容雖已矣永譽更無窮¶
鼂董經邦策臯䕫濟世賢頻堅挂冠請未及從心年早¶
遂赤松伴晩叅黄蘗禪懸車垂一紀築室冠山川瀟洒¶
心中相優㳺地上仙尊榮兼夀考五福在公全¶
我愧才無取公常問不能白麻曽並命黄閣遂同升調¶
爕彛倫叙將明庶績凝如仁今奄忽昭代失良肱¶
<pb:KR4d0061_WYG_008-9b>¶
去年春作耆英㑹一坐簮紳仰典刑今日共嗟天不憗¶
惟瞻英範在丹青¶
達觀定知無怛化常情未免愴離魂卭山土厚雖埋玉¶
遺烈餘芬萬古存¶
　　　故太師開府王公挽詞(君貺/)太子太師¶
早歳馳聲猶未冠錦標獨得冠詞林四朝出處身名泰¶
五紀㳺從事契深(天聖中予與君/貺同應科舉)居守北郊依舊徳退¶
休西洛負初心白龍泉畔青烏兆引紼悲謳淚滿襟(熙/寧)¶
<pb:KR4d0061_WYG_008-10a>¶
(中君貺守洛留余㑹飲於雙桂樓親作/沁園春曲詞相屬有華髪青雲之句)¶
昔年過洛赴三城華髪青雲叙故情今日人琴俱已矣¶
猶傳樂府沁園聲¶
天聖年中始得朋後陪孟洛兩交承(此亦君貺歌/詞所及之意)追思¶
往事渾如夢老淚如傾自不勝(後已北/都交印)¶
前歳公圖歸洛中待君同賞狀元紅人間萬事難如意¶
湏把興亡付壞空(君貺久思歸洛余嘗有詩寄之云公/乎早歸來莫負花前約同賞狀元紅)¶
(更看劉/師閤)¶
<pb:KR4d0061_WYG_008-10b>¶
　　　楚正議(建中/)挽詩三章(元祐五/年九月)¶
出處交逰五十春洛城晩歳卜親隣東齋錦襻清談處¶
今日重來淚滿襟¶
大抵神存體不留萬安山下宅松楸平生燕集歌懽友¶
伯夀應同泉下㳺(正叙新阡/與伯夀隣)¶
每讀龜書洪範萹人間五福是髙年公年九九雖無慊¶
散盡耆英我屹然¶
　潞公文集卷八¶
