# -*- mode: mandoku-view; -*-
#+TITLE: 潞公文集
#+DATE: 2015-08-24 23:52:25.784117
#+PROPERTY: ID KR4d0061
#+PROPERTY: BASEEDITION WYG    
#+PROPERTY: JUAN 卷三十四
<pb:KR4d0061_WYG_034-1a>¶
欽定四庫全書¶
　潞公文集巻三十四　　　宋　文彦博　撰¶
　　乞致仕¶
　　　劄子¶
臣以年齒衰耄數年之間累上章奏乞致官政聖慈存¶
念舊物未賜俞允今春以來尤加昏耗伏望矜其疲薾¶
聴還印綬俾歸田里以保餘年臣無任¶
　今年二月終䝉聖恩差入内供奉官馮景賜臣詔書¶
<pb:KR4d0061_WYG_034-1b>¶
　不允所乞及不令更上文字臣尋附馮景口陳誠懇¶
　俟過同天節獻祝聖壽以表臣子之誠即當更上奏¶
　章乞致政不審馮景曾敢奏否¶
　　　又¶
臣累乞致仕未䝉允從披露懇誠罄竭辭語惟望聖慈¶
矜允聴還印綬許歸田閭臣無任¶
　　　又¶
臣於五月二十四日再上章及具手劄子陳乞致仕臣¶
<pb:KR4d0061_WYG_034-2a>¶
至中夏以來頻傷炎暑時若腹疾伏望聖慈閔其羸老¶
聴還印綬許歸田閭天地大恩於臣至幸臣無任¶
　　　又¶
臣累乞致仕未被俞㫖既縁廹切之誠難避再三之瀆¶
今輙繼陳章奏數冐天聴兼臣自夏以來暑氣所侵腹¶
疾時作雖欲勉強實難支持伏望聖慈俯詳累奏早賜¶
矜從聴歸田里臣無任¶
　　　又¶
<pb:KR4d0061_WYG_034-2b>¶
臣以未遂致仕之請乞納使相印綬求領宫觀伏望聖¶
慈憫臣衰老早賜指揮所兾三伏已前赴洛免冐盛暑¶
以保疲羸臣無任¶
　　　又¶
臣犬馬之年七十有五乆當致政而章數十上未被俞¶
㫖廹於激切之誠須至再三之瀆臣今乞還使相印綬¶
求領宫觀職名所兾殘年稍遂休息况有成例伏望矜¶
從臣無任¶
<pb:KR4d0061_WYG_034-3a>¶
　　　又¶
臣累上表章陳乞致仕伏䝉聖慈屡降詔㫖曲加敦諭¶
未賜俞從乃俾斷章不令復請臣今祗服丁寧之訓勉¶
從夙夜之勞即欲繼上封章實恐頻致煩瀆然臣桑榆¶
景晩犬馬力殫未遂挂冠深虞覆餗仰祈宸造俯察愚¶
𠂻俾諧休退而歸庶全終始之節臣無任¶
　　　又¶
臣累乞致仕未䝉俞可念臣桑榆景晩犬馬力殫徳薄¶
<pb:KR4d0061_WYG_034-3b>¶
位髙任隆責重非惟忝㨿已乆實亦勉強難任不避嚴¶
誅仰干宸造伏望聖慈憫臣羸老聴還印綬許歸田廬¶
臣今不敢以重復繁詞别具章表深恐頻繁聖覽止於¶
直布危懇手陳至意所兾易聞天聴早遂俞音臣無任¶
　　　又¶
臣伏䝉聖慈以臣累上奏章陳乞退休特差中使傳宣¶
撫諭矜臣羸老察臣懇誠申以季秋之期當可露章之¶
請此蓋陛下仁深化育道廣生成必以當盛夏炎燠之¶
<pb:KR4d0061_WYG_034-4a>¶
時非老者行役之際俾及秋抄使遂首塗上戴鴻恩感¶
極以泣臣已附表奏謝别具劄子布區區犬馬之誠無¶
任¶
　　　又¶
臣伏䝉聖慈特遣中使賜詔書丁寧撫諭以臣頻年上¶
章累求致仕前後敦諭已極重複都不體諒者臣仰被¶
宸㫖俯積兢惶深味聖言復増感涕縁臣年衰位重已¶
極滿盈福過災生日虞顛覆是以頻有干瀆懇祈退閑¶
<pb:KR4d0061_WYG_034-4b>¶
今䝉恩㫖令臣少為逡廵且停來奏俟將來郊祀禮成¶
當有處分重言而天炳若星日臣之所請休致今則有¶
期更不敢繼上奏章喋喋煩瀆甫過嚴禋恭俟俞㫖臣¶
無任¶
　　　劉御藥回附口奏¶
聖㫖以某頻上章求致仕前後敦諭已極重複都不體¶
諒者始初聞命深積兢惶然深味聖㫖復增感涕葢某¶
年衰位重深懼滿盈之災遂致頻有干冐今䝉聖㫖令¶
<pb:KR4d0061_WYG_034-5a>¶
某少為逡廵且停來奏俟過郊禮當有處分則某所請¶
休致今遂有期更不敢繼上章煩瀆才過郊禋恭候俞¶
㫖¶
　　　隨表劄子¶
臣元豐中犬馬之年七十八先帝憫其疲老許以退休¶
伏自皇帝陛下太皇太后陛下臨政起臣於林下追赴¶
闕庭仍俾平章重事昏耄非才固辭不獲今已三年有¶
餘力所不支深慙尸素頻年請退意未許從臣今年事¶
<pb:KR4d0061_WYG_034-5b>¶
比元豐中又益老耄加之多病伏望聖慈意許從懇廹¶
之誠遂其退歸之志¶
　　　又¶
臣以年過耄耋已具表并劄子懇祈休退兹者必望聖¶
慈矜從臣以羸瘠自京至洛六驛難以乘坐檐子逺行¶
切欲及此洛汴未凍間乘舟至洛稍得安稳伏望俞㫖便¶
可促装臣無任懇切祈天俟命之至¶
　　　又¶
<pb:KR4d0061_WYG_034-6a>¶
臣近上章并累上劄子懇乞伏䝉聖恩頻賜詔書敦諭¶
未亮至誠縁臣年將九十固難任職但爵齒之髙謂可¶
表率多士而又徳薄望輕不能鎮重風俗以此自度乃¶
知素飱豈宜乆處然臣之至懇切在乞身而歸得遂正¶
丘之志其幸甚矣伏望聖慈憫憐其誠早賜俞㫖¶
　　　又¶
臣近累上表章劄子請休致已竭精誠惟望聖慈矜憫¶
早賜俞從令臣得於洛汴未凍已前乘舟而歸使疲老¶
<pb:KR4d0061_WYG_034-6b>¶
免陸行之勞臣本欲入對軒陛口陳至懇又以腹臓未¶
寕未敢趍朝俟得請勉力入謝臣無任¶
　　　又¶
䝉降批答不允仍斷來章臣以詞情懇切累上奏章誠¶
知煩瀆之過然臣衰疲不能任事惟望聖慈深賜軫憐¶
必從其請遂其退閑臣無任¶
　　　又(元祐元/年二月)¶
臣懇廹之誠已具累章上瀆宸聴念臣爵禄年齒皆極¶
<pb:KR4d0061_WYG_034-7a>¶
盈滿以致災患嬰疾未平伏望聖慈特垂哀察仍乞不¶
候批答臣所上累表便賜俞㫖蚤得去位庶免疾顛以¶
全衰朽臣不勝激切俟命之至取進止¶
　　　又¶
臣歴觀前代輔相之臣勲徳重望為時倚頼者及其老¶
或病乞身以退時君憫勞矜老多遂其請所以全人臣¶
進退之禮敦君父始終之恩如唐之房杜姚宋裴度輩¶
可謂賢相時之倚重而宋璟裴度以老疾求退皆遂其¶
<pb:KR4d0061_WYG_034-7b>¶
請且謂成人君養老之恩臣以非才不敢比於前賢徒¶
以遭逢聖世忝竊過分又其年過耄耋必望聖慈矜憫¶
許其退歸無任¶
　　　又(元祐/二年)¶
臣自去年秋冬及今年夏秋以年老疲薾累上章乞退¶
未䝉允許乞候興隆節後必望矜從今已經聖節上壽¶
禮成伏望聖慈察臣懇誠臣乞骸歸老臣不敢别具表¶
章慮頻瀆天聴伏乞早賜矜允臣無任¶
<pb:KR4d0061_WYG_034-8a>¶
　　　又¶
臣以衰老不任職事不避頻煩聖聴今早已入劄子乞¶
退歸丘園臣之情誠極於廹切縁桑榆之景垂盡鐘漏¶
之期不永安能任重致逺惟望聖慈憫其疲薾乞與骸¶
骨使遂首丘之望臣於私第日俟俞音無任¶
　　　又¶
臣以衰殘乆爾尸素累貢誠懇乞歸林泉私居俟命未¶
被俞音諸司以奉㫖不接臣文字須至乞對口陳至誠¶
<pb:KR4d0061_WYG_034-8b>¶
必望聖慈濬發徳音亟從所請臣無任¶
　　　又(元祐/二年)¶
臣以衰老連年懇求休退近上劄子乞歸䝉聖恩賜詔¶
未獲俞從愚誠廹切啓處不皇念臣新年八十三嵗桑¶
榆晩景固無㡬何勉強疲癃誠難支乆臣切以唐之裴¶
度一代宗工中外具瞻年未七十曾平章重事尚止留¶
京師裁及百日遂得請而退如臣之虛薄忝冐聖恩至¶
優極厚伏望太皇太后陛下皇帝陛下察臣愚懇許賜¶
<pb:KR4d0061_WYG_034-9a>¶
退歸臣無任¶
　　　又¶
臣伏䝉聖恩賜詔敦諭以御戎之䇿未有定議京東西¶
河朔薦飢切在圖議臣切以太皇太后陛下臨御以來¶
徳澤霑洽人心歡泰廟堂哲輔皆陛下髙選訏謀獻納¶
萬務畢舉而老臣昏拙厠於其間一無禆補但勉強疲¶
駑焉能支乆伏望太皇太后陛下天地父母哀而憐之¶
乞與殘骸俾從休退旦暮之人豈伏望丘園之樂臣無¶
<pb:KR4d0061_WYG_034-9b>¶
任¶
　　　又(元祐四年十/二月十八日)¶
臣載瀝愚誠上干宸聴伏念臣自熈寧元豐間累乞休¶
致前後凡八九年䝉先帝哀憐許以謝事退居林下曾¶
未三嵗伏遇皇帝陛下太皇太后臨御之始起自田里¶
已逾八十累䝉召㫖甚嚴敦廹上道俾之平章重事弗¶
獲固辭迨今四年尸素已甚奚自被命而來繼乞退歸¶
前後章數十上未䝉矜允而臣年益篤老智力皆殫念¶
<pb:KR4d0061_WYG_034-10a>¶
終無補報萬一加之連年多病昏耄弗支近者兩上封¶
章七具劄子再乞致仕天聴未回仍不許收接文字區¶
區愚𠂻無以自達黽勉逾月復遇興龍誕節幸遂稱觴¶
常諧得謝之期懇廹之情輸竭以盡臣今更不敢别具¶
表章上瀆而况陛下眷留老臣前後恩禮已極亦不敢¶
更煩詔諭伏望聖慈哀憫亟降俞音許遂退休激切之¶
甚旦夕俟命¶
　今年過明堂大禮累陳乞休退未䝉矜可尋奏乞候¶
<pb:KR4d0061_WYG_034-10b>¶
　過興龍節上壽伏望聖慈矜憫疲癃早令休退¶
　　　又(十二月十八日/手劄子將上)¶
臣昨過明堂大禮陳乞休致未䝉矜可尋乞候過興龍¶
節上壽今已具劄子奏上伏望聖慈必賜允從¶
　　　又(十二月/十九日)¶
臣已具劄子奏乞觧罷重任復致官政具述四年之間¶
章數十上誠懇殫竭年過耄耋力難勉強兼䝉聖恩眷¶
留前後禮意偹至更不敢别具表章只乞亟降俞㫖臣¶
<pb:KR4d0061_WYG_034-11a>¶
昨日入對面告聖慈激切之誠控陳已盡義無可留必¶
望哀憐老臣曲垂矜允聴遂乞身之請俾全終始之恩¶
臣見今居家日夕俟命伏乞蚤賜處分臣無任¶
　　　又(十二月/二十日)¶
臣近以年齒昏耄乆尸重任力不能強義無可留已累¶
具劄子再伸前請乞遂休退亦嘗面叩聖慈具陳懇欵¶
仰祈哀惻必賜矜從伏望速降俞㫖不敢更煩詔諭臣¶
無任¶
<pb:KR4d0061_WYG_034-11b>¶
　臣累曾面奏以羸老難以陸行欲於正月乘船歸洛¶
　今去歳止是旬日伏望早賜降制處分¶
　　　又(十二月二/十一日)¶
臣以累具劄子陳乞致仕日夕俟命至今未奏俞㫖念¶
臣誠懇廹切前後所陳固已偹極不避煩瀆聖聴期於¶
得請乃已伏望皇帝太皇太后陛下天地父母哀而憐¶
之亟發徳音特垂矜允臣無任¶
　　　又(十二月二/十二日)¶
<pb:KR4d0061_WYG_034-12a>¶
臣已四具劄子陳乞致仕誠懇罄竭得請是期臣見今¶
家居俟命日夕以覬仰惟聖慈必諒哀懇伏乞早賜俞¶
㫖臣無任¶
　　　又(十二月二/十三日)¶
臣近者累具懇誠再申前請乞觧重任復遂退休并嘗¶
入對仰叩聖慈罄陳悃愊伏䝉皇帝太皇太后察其至¶
誠憫其篤老特降詔書俯垂矜允仰荷終始保全之賜¶
實踰天地父母之恩奉承諭言不勝感涕臣前具奏聞¶
<pb:KR4d0061_WYG_034-12b>¶
俟至後月汴洛水善乘舟西歸今已恭依詔㫖少留至¶
二月上旬啓行欲望聖慈速賜降制處分臣今家居日¶
夕俟命下入謝以叙感恩荷戴之誠¶
　臣授命之後告謝正謝禮畢尚當數次入對方敢朝¶
　辭以盡犬馬戀主之誠兼正月假日甚多比謝辭禮¶
　偹已及春和伏望旦夕先降制命¶
　　　又(二月初/五日)¶
臣以羸老累乞退休伏䝉聖慈哀憐特降詔書許至春¶
<pb:KR4d0061_WYG_034-13a>¶
和當從所請今已春和日候降制伏望聖慈早賜處分¶
臣無任¶
　　　又(二月十/三日)¶
臣累乞休退已䝉聖慈矜許居家俟命今已累旬伏望¶
聖慈早降處分況氣候暄和舟行便於羸老臣無任¶
　乞早賜付外施行¶
　此劄子不降出十五日降麻除兩鎮致仕仍加食邑¶
　實封¶
<pb:KR4d0061_WYG_034-13b>¶
　¶
　¶
　¶
　¶
　¶
　¶
　¶
　潞公文集巻三十四¶
