# -*- mode: mandoku-view; -*-
#+TITLE: 潞公文集
#+DATE: 2015-08-24 23:52:25.676516
#+PROPERTY: ID KR4d0061
#+PROPERTY: BASEEDITION WYG    
#+PROPERTY: JUAN 卷二十八
<pb:KR4d0061_WYG_028-1a>¶
欽定四庫全書¶
　潞公文集巻二十八　　　宋　文彦博　撰¶
　　奏議¶
　　　進漢唐故事(元祐/二年)¶
臣近者竊聞聖㫖令經筵官間日進漢唐故事各一件¶
以偹御覽有以見聖徳稽古求理之切臣忝預經筵固¶
當粗有禆補輙亦於漢唐史中節録得數事繕寫進呈¶
伏望聖慈采覽¶
<pb:KR4d0061_WYG_028-1b>¶
　　　一¶
漢文帝紀賛曰孝文皇帝宫室苑囿車騎服御無所増¶
益有不便輙弛以利民嘗欲作露䑓召匠計之直百金¶
上曰百金中人十家之産也吾奉先帝宫室常恐羞之¶
何以䑓為身衣弋綈(弋黒色也/綈厚繒)帷帳無文繡以示敦朴¶
為天下先專務以徳化民是以海内豐冨興於禮義斷¶
獄數百㡬至刑措嗚呼仁哉¶
　　　二¶
<pb:KR4d0061_WYG_028-2a>¶
漢武帝問東方朔曰吾欲化民豈有道乎朔對曰堯舜¶
禹湯文武成康上古之事經歴數千載尚難言也臣不¶
敢陳近述孝文皇帝之時當世耆老皆聞見之貴為天¶
子富有四海身衣弋綈(師古曰弋黒/色也綈厚繒)足履革舄(師古曰/革生皮)¶
(也不用柔韋/言儉率也)以韋帶劔(師古曰但空/用韋不加篩)莞蒲為席(師古曰/莞今韋)¶
(之葱蒲也莞以莞及蒲/為席亦尚質也音官)兵木為刅(服䖍曰兵噐如木而/無刅言不大治兵器)¶
(也/)衣藴無文(師古曰藴亂如絮也言内有亂/絮上無文采也藴音於粉反)集上書囊¶
以為殿幃(師古曰集/謂令聚也)以道徳為麗以仁義為准(師古曰/麗羡也)¶
<pb:KR4d0061_WYG_028-2b>¶
(准平/法也)於是天下望風成俗昭然化之¶
　　　三¶
漢丞相王嘉上䟽言孝文帝時吏居官者或長子孫以¶
官為氏倉氏庾氏則倉庾吏之後也其二千石長吏亦安¶
官樂職然後上下無苟且之意其後稍稍變易公卿以¶
下轉相促急又數以改更政事司吏部刺史察過悉劾¶
發揚隂私(悉盡也言大小盡皆/舉劾過於所察之條)吏或居數月而退送故¶
迎新交錯道路中材苟容求全(不敢采/持郡下)下材懐危内顧¶
<pb:KR4d0061_WYG_028-3a>¶
(常恐獲罪/每為私計)一切營私者多二千石益輕賤吏人慢易之¶
或至上書章下(依其所上之章/而下令理之)衆庶知其易危(言易可/傾危)¶
小失意則有離叛之心¶
　　　四¶
漢宣帝謂太守吏民之本數變易則下不安民知其將¶
乆不可欺罔乃服從其教化故二千石有治効輙以璽¶
書勉勵増秩賜金或爵至關内侯公卿缺則選諸所表¶
以次用之(師古曰所表謂/増秩賜金爵也)是故漢世良吏於是為盛稱¶
<pb:KR4d0061_WYG_028-3b>¶
中興焉¶
　　　　臣近曾上言乞刺使縣令須滿三年一替及¶
　　　　尚書吏戸刑三部官職務尤重須令乆任此¶
　　　　皆治古之法兼先朝亦不令速遷¶
　　　五¶
漢賈誼云今民賣僮者(如淳曰僮/謂𨽻妾也)為之繡衣絲履偏諸¶
縁(服䖍曰如牙條以作履縁師古曰偏諸若今之織成/以為要襻及褾領者也古謂之車馬展其上為乗車)¶
(及騎從/之象也)内之閑中(服䖍曰閑/賣奴婢闌)是故天子后服所以廟而¶
<pb:KR4d0061_WYG_028-4a>¶
不宴者也(師古曰入廟則服之宴/處則不著葢貴之也)而庶人得以衣婢妾¶
白縠之表薄紈之裏緁以偏諸(晋灼曰以偏諸緁著衣/也師古曰緁音妾謂以)¶
(偏諸緶音/歩千反)羙者黼繡(師古曰黼者織為斧/形繡者刺為衆文)是古天子之¶
服今富人大賈嘉會召客者以被墻(師古曰被/音皮义反)古者以¶
奉一帝一后而節適今庶人屋壁得為帝服倡優下賤¶
得為后餙然而天下不屈者殆未有也(師古曰屈謂財/力盡也音其勿)¶
(反/)且帝之身自衣皂綈(師古曰綈/厚繒也)而富民墻屋被文繡¶
天子之后以縁其領庶人㜸妾縁其履(師古曰㜸/謂庶賤者)此臣¶
<pb:KR4d0061_WYG_028-4b>¶
所謂舛也夫百人作之不能衣一人(師古曰衣/音於計反)欲天下¶
亡寒胡可得也一人耕之十人聚而食之欲天下無飢¶
不可得也飢寒切於民之肌膚欲其亡為奸邪不可得¶
也國已屈矣(師古曰音/勿其反)盗賊直須時耳(師古曰言/待時而發)然而獻¶
計者曰毋動(師古曰言天下/安不可動揺)為大耳(如淳曰好/為大語者)夫俗至¶
大不敬也至亡等也(師古曰無/尊卑之等)至冐上也(師古曰/冐犯也)進計¶
者猶曰毋為可為長太息者此也¶
　　　　臣近曾上章以風俗僣侈乞撿舉制度使上¶
<pb:KR4d0061_WYG_028-5a>¶
　　　　下不僣侈務節儉皆富民之本在於節儉民¶
　　　　富也君孰與不足致太平之風無出此道雖¶
　　　　聞已有施行更望聖慈垂意¶
　　　六¶
唐太宗問禇遂良曰舜造漆器禹雕其爼當時諫舜禹¶
者十餘人食器之間苦諫何也遂良對曰雕琢害農事¶
纂組傷女工首創奢滛危亡之漸漆器不已必金為之¶
金器不已必玉為之所以諍臣必諫其漸及其滿盈無¶
<pb:KR4d0061_WYG_028-5b>¶
所復諫太宗以為然因言夫為人君不憂萬姓而事奢¶
滛危亡之機可反掌而待也¶
　　　七¶
唐太宗謂侍臣曰夫以銅為鏡可以正衣冠以古為鏡¶
可以知興替以人為鏡可以明得失朕常保此三鏡以¶
防已過今魏徴殂逝遂亡一鏡矣¶
　　　八¶
唐史論魏徴與文皇討論政術往復應對凡數十萬言¶
<pb:KR4d0061_WYG_028-6a>¶
其救過弼違能近取譬其實根於道義發為律度身正¶
而心勁上不負時主下不阿權倖中不私親族外不為¶
朋黨不以逄時改節不以圖位賣忠所載章䟽四篇在¶
徴本傳可為萬代王者法¶
　　　九¶
唐明皇先天元年大獵於渭川侍中魏知古獻詩一篇¶
曰常聞夏太康五子訓禽荒我后來冬狩三驅盛禮張¶
順時鷹隼擊講事武功揚奔走未及反飜飛豈暇翔非熊¶
<pb:KR4d0061_WYG_028-6b>¶
從渭水瑞翟想陳倉此欲誠難縱茲遊不可常子雲陳¶
羽獵僖伯諫漁棠得失鑒齊楚仁恩念禹湯咸熈諒在¶
宥亭毒匪多傷辛甲今為史虞箴遂孔彰明皇嘉之手¶
制詔曰夫詩者志之所之以寫心懐實可諷諭人主是¶
故揚雄陳羽獵馬卿賦上林爰自風雅率由茲道朕須¶
自温泉觀省風俗時因夏景掩渭而畋方開一靣之羅¶
或示三駈之禮躬親校獵聊以從禽卿遂有箴規正予¶
不迨自非誠欵夙著孰能繼於此邪賜物五十段¶
<pb:KR4d0061_WYG_028-7a>¶
　　　十¶
唐穆宗嘗謂侍臣曰國家貞觀中文皇帝躬行帝道致¶
治昇平及神宗景龍之間繼有内難明皇平定而興復¶
不易而聲名最盛歴年長乆何道而然宰相崔植對曰¶
前代剏業之君多起自人間知百姓疾苦初承丕業皆¶
能勵精思理太宗文皇帝特禀上聖之姿同符堯舜之¶
道是以貞觀一朝四海寧晏有房𤣥齡杜如晦魏徴王¶
珪之屬為輔佐股肱君明臣忠事無不理聖賢相遇固¶
<pb:KR4d0061_WYG_028-7b>¶
宜如此明皇守文繼體嘗經天后朝艱危開元初得姚¶
崇宋璟委之為政此二人者皆天生俊傑動必推公夙¶
夜孜孜致君於道璟嘗手寫尚書無逸一篇為圖以獻¶
明皇置之内殿出入觀省咸記在心每嘆古人至言後¶
代莫及故任賢戒欲心歸冲漠開元之末因無逸圖朽¶
壊始以山水圖代之自後既無座右箴規又信奸臣用¶
事天寳之世稍倦於勤王道于斯缺矣建中初徳宗皇¶
帝嘗問先臣祐輔開元天寳治亂之殊先臣具陳本末¶
<pb:KR4d0061_WYG_028-8a>¶
臣在童丱即聞其説信知古人以韋弦作戒其益宏多¶
陛下既虛心履信亦望以無逸為元龜則天下幸甚穆¶
宗善其對¶
　　　　臣恭以仁宗皇帝聖徳勤儉因御前親試進¶
　　　　士以無逸為元龜為賦題乃知聖意所存深¶
　　　　逺¶
　　　十一¶
盧懐慎景龍中上䟽其一曰臣聞孔子曰為邦百年可¶
<pb:KR4d0061_WYG_028-8b>¶
以勝殘去殺又曰苟有用我者朞月而可三年有成尚¶
書云三載考績校其功也昔子産相鄭更法令布刑書¶
一年而人歌之曰取我田疇而伍之取我衣冠而褚之¶
孰殺子産吾其與之三年而人又歌之曰我有子弟子¶
産敎之我有田疇子産殖之子産而死誰其嗣之終有¶
遺愛流芳史䇿子産賢者也其為政尚累年而化成況¶
其常才乎臣竊見比來州牧上佐及兩畿縣令下車布¶
政罕終四考在任多者一二年少者三五月遽即遷除¶
<pb:KR4d0061_WYG_028-9a>¶
不論課最或有歴時未改便傾耳而聴企踵而望爭求¶
冐進不顧亷恥亦何暇為陛下宣風布化求瘼恤人哉¶
禮義未能興行風俗未能齊一户口所以流散倉庫所¶
以虚空百姓凋弊日更滋甚職為此也何則人知吏之¶
不乆則不從其教吏知遷之不遥又不盡其力偷安爵¶
禄但仰兹望養資望陛下雖勤勞之懐宵衣旰食然僥¶
倖路啓上下相䝉共為苟且而已寧盡至公乎此國之¶
病也此賈誼所謂蹠盭之病乃小小者耳此弊乆而不¶
<pb:KR4d0061_WYG_028-9b>¶
革臣恐為膏盲雖和緩不能療豈蹠盭而已哉漢宣帝¶
綜覈名實興理至化黄覇良二千石也就增秩賜金以¶
旌其能而不遷於頴川前代之羙又古之為吏長子孫¶
倉氏庾氏即其俊也書云事不師古以克永世匪説攸¶
聞臣請州都督刺史上佐及兩畿縣令等在任未經四¶
考以上不許遷察其課効尤異者或賜以車裘或就加¶
禄秩或降使臨問并璽書慰勉若公卿有闕則擢以勸¶
能其政績無聞及犯貪暴者免歸田里以明聖朝賞罸¶
<pb:KR4d0061_WYG_028-10a>¶
之信則萬方之人一變于道致此之羙革彼之弊易於¶
反掌陛下何惜而不行哉¶
　　　奏乞立制度使(元祐/二年)¶
臣竊以數十年來風俗僣侈車服器玩多踰制度以致¶
士民之家率多貧乏不守亷節夫為國之要在於富民¶
富民之要在於節儉民既富矣君孰與不足臣欲乞選¶
差官撿詳唐室至於朝廷令式叅定制度隨時制宜務¶
令簡當遵行可乆庶㡬上下有分不敢僣侈風俗自當¶
<pb:KR4d0061_WYG_028-10b>¶
淳儉太平可以馴致¶
　　　　臣嘗觀唐史太和中僕射王涯奉勑詳定制¶
　　　　度頗為精當終為權貴沮格不行朝論惜之¶
　　　　然涯之所定亦甚煩宻臣之所乞固須簡當¶
　　　　可乆遵行其王涯所定今亦録本進呈臣伏¶
　　　　詳舊制三品四品官得衣紫衣朱竊見近時¶
　　　　及朝班之内衣朱紫有極多着緑者甚少葢¶
　　　　是特推恩賜者頗衆臣謂服以章有徳自古¶
<pb:KR4d0061_WYG_028-11a>¶
　　　　所重臣乞今後非品秩當得朱紫及舊著令¶
　　　　例合得外乞慎賜服¶
　¶
　¶
　¶
　¶
　¶
　¶
<pb:KR4d0061_WYG_028-11b>¶
　¶
　¶
　¶
　¶
　¶
　¶
　¶
　潞公文集巻二十八¶
