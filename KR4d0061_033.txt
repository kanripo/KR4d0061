# -*- mode: mandoku-view; -*-
#+TITLE: 潞公文集
#+DATE: 2015-08-24 23:52:25.771584
#+PROPERTY: ID KR4d0061
#+PROPERTY: BASEEDITION WYG    
#+PROPERTY: JUAN 卷三十三
<pb:KR4d0061_WYG_033-1a>¶
欽定四庫全書¶
　潞公文集巻三十三　　　宋　文彦博　撰¶
　　乞罷重任¶
　　　御書批答(皇祐/元年)¶
卿近進乞觧罷重任為遷塟事於私實便於公似有所¶
妨今正使卿當其國政推誠委用君臣同體所求難從¶
所便更不消再上封章乞退所請冝不允付文某¶
　　　第一劄子(熈寧/二年)¶
<pb:KR4d0061_WYG_033-1b>¶
臣伏望聖慈以臣上表乞觧重任求領近郡特降宸翰¶
封還臣章諭令勿再上者君父之命理當必從臣子之¶
志亦有所守臣䝉被厚恩忝塵近位豈欲輕去軒幄自¶
取踈外誠以年事衰晩精力減耗不能則止須合自陳¶
若靦然尸禄必當癏官祈觧樞衡願假符守庶寛職責¶
稍息疲癃惟陛下天地父母哀而憐之必賜開可無任¶
　　　又¶
臣以非才乆塵重任衰老疲薾力不勝任惟極至誠上¶
<pb:KR4d0061_WYG_033-2a>¶
干宸造必祈矜憫俯賜俞從雖更多言無易此懇豈敢¶
喋喋徒煩聖聴切見知河陽陳述古到任已乆臣雖愚¶
短願假符守猶兾勉駑粗寛西顧臣無任¶
　　　又(并手詔一/封同封囬)¶
臣伏䝉聖慈以臣上表乞守外郡特賜批答不允仍令¶
斷來章及差中使傳宣撫諭即時已附状先具奏謝伏¶
念臣于今早得對嚴宸且陳至懇必期天造俯從人欲¶
豈謂犬馬微志未能囬葢髙之鑑伏地循省但極兢惶¶
<pb:KR4d0061_WYG_033-2b>¶
臣被遇三朝豈敢輙圖安逸實以衰朽難當繁務庻得¶
許從外補稍遂休養異時或委繁使豈惜捐軀論報又¶
以今兹表裏寧謐愚臣方敢陳請伏望聖仁憐察必賜¶
俞從臣無任¶
　　　又¶
臣累上章表罄竭至誠未䝉天慈矜察雖欲再三披露¶
無易前懇固不敢重複煩言仰凟聖慈然屡為詔㫖伏¶
積兢惶亦不敢輙自歸司敗渉於沽激今當待罪私門¶
<pb:KR4d0061_WYG_033-3a>¶
㳟候朝命萬一天慈矜恕俯狥愚懇許從外補稍貸疲¶
駑則老臣䝉更生再造之恩不勝大幸謹具奏聞伏候¶
進止¶
　　　又¶
臣伏䝉聖恩特降中使封還臣今日所上劄子及傳宣¶
撫諭便令供職者螻蟻微誠不能感動天意又以屢違¶
詔㫖退伏私居以待嚴譴雖至仁寛貸而未俞勤請區¶
區所懐隕越無措臣愚尚兾天慈垂憫必從所欲假以¶
<pb:KR4d0061_WYG_033-3b>¶
外補稍寛疲薾情廹於中言無倫次臣不任惶恐俟命¶
之至謹具奏聞伏候進止¶
　　　又(熈寧/四年)¶
臣伏䝉聖慈封還臣所奏劄子以臣陳乞外補未賜俞¶
從仰味聖言伏増感懼切以犬馬之微猶知戀主況臣¶
奉事尤右行將五年至仁㴠容厚禮優假豈當輕去軒¶
幄自取踈外直以衰老疲劣勉強不前覆餗是虞履氷¶
如慄然毎欲陳請必深愧畏内惟悃愊終兾矜從伏惟¶
<pb:KR4d0061_WYG_033-4a>¶
陛下天地大恩日月委照俯從所欲俾守外藩勉其寸¶
長尚可圖報臣無任¶
　　　又(熈寧/五年)¶
臣内訟非才乆塵大任已瀝誠懇仰叩髙明祈觧樞機¶
之近司并還將相之兩綬得以散秩假守便州必兾聖¶
慈俯從人欲重念臣齒髮衰殘精力减耗不能則止自¶
知甚明當退一也乆妨賢路無補聖政當退二也賦性¶
孤拙與時多違當退三也所當退者三而晏然尸位陛¶
<pb:KR4d0061_WYG_033-4b>¶
下聖明以臣為何如人天下清議以臣為不知止臣雖¶
愚惷粗有肺肝夙夜以思不遑啓處恭惟天地至慈不¶
使一物失所伏望亟發俞㫖俯遂勤請臣無任¶
　　　又¶
臣聞慈父不能愛無益之子仁君不能畜無用之臣如¶
臣不才可謂無用臣自叨樞筦首尾八年訖無猷為上¶
賛述作官忝空徒任居諭道而無一論可禆聖政職兼¶
常伯責在納言而無一言可囬天聼加之衰朽䆮以耗¶
<pb:KR4d0061_WYG_033-5a>¶
昏尸禄若斯靦顔至甚是敢力傾懇悃薦拜封章祈觧¶
樞機之近司并還將相之劇任得以散秩假守便州庶¶
逭人言免妨賢路伏望陛下憐其舊物貸以寛恩未責¶
曠官亟從所欲臣無任¶
　　　又¶
臣伏䝉聖慈以臣乞觧重任未賜俞可特降中使封還¶
臣所上劄子并傳宣撫諭已具奏謝切念臣年齒衰殘¶
雖任樞務累年以來頻乞出補閑郡聖慈全度終未允¶
<pb:KR4d0061_WYG_033-5b>¶
從今以西事向寧及宻院忝除副使臣方敢再申前請¶
必望聖慈俯從所欲臣無任¶
　　　又¶
臣以累具奏封乞觧重任私居俟命未奉俞㫖薦被聖¶
聼臣自前日入見陟降俯伏及歸私第左膝轉加腫痛¶
欲望聖慈許臣在假五七日將息稍得平愈即當入見¶
伏候進止¶
　　　又¶
<pb:KR4d0061_WYG_033-6a>¶
臣以衰老不才乆玷樞筦比年以来奏章數十上祈觧¶
重任乞從外補聖恩存録未賜允俞葢犬馬微誠不能¶
上動天聼日勉一日于兹八年精神内竭筋力外耗今¶
以邊事寧息力伸前請必兾聖慈俯遂人欲臣復内訟¶
才拙望輕精明不能洞幾微重厚不能鎮浮薄于國之¶
謀固多踈闊為臣之義自當退黜伏望聖慈憫憐舊物¶
尚假寛矜終賜保全早從所欲臣不任¶
　　　又¶
<pb:KR4d0061_WYG_033-6b>¶
臣累乞外郡直以衰老無補勉強所難惟望聖慈矜貸¶
許其均勞累䝉敦諭令赴朝供職雖出對天光口陳誠¶
懇陛下必加存眷未容觧去臣子之情仰荷宸意難以¶
喋喋固辭須至不避嚴誅有違聖㫖俯伏私居必期得¶
請臣無任¶
　臣辭窮意切伏望聖慈早賜矜可¶
　　　又¶
臣皇恐臣之至誠危懇偹瀝於累章而天聼葢髙未賜¶
<pb:KR4d0061_WYG_033-7a>¶
俞允仍俾亟復其位未即奉詔伏深惶懼嚴誅重譴所¶
不敢逃然臣所恃者聖仁如天必加矜察是以不避再¶
三之瀆猶敢控陳伏望憫臣乆勞精力耗竭許從外補¶
以保衰年臣無任¶
　　　又¶
臣累具奏章乞外補未䝉俞可及連遣中使撫諭亟令¶
供職愚誠懇切乆不奉詔以是自訟俯伏待罪然猶仰¶
恃聖慈必從所請臣無任¶
<pb:KR4d0061_WYG_033-7b>¶
　　　又¶
臣伏䝉聖慈特降中使封還臣乞外補并待罪劄子及¶
傳宣撫諭已别具狀奏謝切念臣止縁衰老無堪乆妨¶
賢路連章累奏罄竭懇誠必望聖慈特賜矜允仍乞於¶
冬至節假前早賜處分臣無任¶
　　　又¶
臣上章乞守外郡私居俟命於兹累旬今冬節假開伏¶
望聖慈矜允早賜處分¶
<pb:KR4d0061_WYG_033-8a>¶
　　　又¶
昨晩䝉降中使撫諭及封還臣所上劄子至夜即聞鏁¶
學士院必謂已降指揮遂臣所請今即知是降徳音於¶
河隴臣今不避譴責私居待罪須至再有陳請伏望聖¶
慈矜允¶
　　　又¶
臣以齒髪衰殘精力减耗數年以來累乞觧罷重任出¶
守近郡聖慈念舊未忍遐棄愚𠂻雖切天意未從去冬¶
<pb:KR4d0061_WYG_033-8b>¶
伏䝉聖恩矜其疲薾許至今年同天節後聴從外補徳¶
音親被睿㫖丁寧復云不須上表即便踐言臣今更不¶
敢别上章表仰瀆天聽伏望聖慈特申前命録臣向時¶
累奏許觧重任假守近郡臣無任¶
　　　又¶
臣伏䝉聖恩特降中使賜臣詔書以臣乞觧重任外補¶
近郡未賜俞允尋具狀奏謝伏念臣年齒衰殘精力减¶
耗内省尸素日虞曠敗數年以來懇求外補庶勉妨賢¶
<pb:KR4d0061_WYG_033-9a>¶
而聖度含容未即遐棄縁去冬懇請䝉聖慈憫勞俟至¶
今年同天節後聴觧重任許從外補且云不須上表便¶
可舉行臣方敢再瀆天聰必期得請臣竊謂天子固無¶
戲言王者必信出令伏望聖慈憫臣衰疲允臣勤請臣¶
無任¶
　　　又¶
臣以去冬親被徳音許至今年同天節後聽觧重柄出¶
補近郡仍云不許更上章表便可舉行定命臣所以祗¶
<pb:KR4d0061_WYG_033-9b>¶
具劄子自陳必謂便降諭㫖今乃申遣中使特賜答詔¶
加以敦諭亟令復位即乖誠願深積兢惶須至别具表¶
章再瀆宸聽庶期矜察允從仍乞只據臣今所上一表¶
早賜處分臣無任¶
　　　又¶
臣丹誠至懇已罄竭於累奏更無可陳述惟仰告天慈¶
憐其衰老許其外補聖言可復人欲是從臣無任¶
　　　又¶
<pb:KR4d0061_WYG_033-10a>¶
臣昨日隨表上手劄子再瀆天慈葢臣之丹誠至懇已¶
窮極布露更無可陳惟仰告聖慈天地父母哀而憐之¶
俯察危𠂻許從外補臣無任¶
　　　又¶
被俞音今兹邊事既寧老臣必期得請祈天俟命願賜¶
哀憐臣不任¶
　¶
　¶
<pb:KR4d0061_WYG_033-10b>¶
　¶
　¶
　¶
　¶
　¶
　¶
　¶
　潞公文集巻三十三¶
