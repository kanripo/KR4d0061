# -*- mode: mandoku-view; -*-
#+TITLE: 潞公文集
#+DATE: 2015-08-24 23:52:25.609347
#+PROPERTY: ID KR4d0061
#+PROPERTY: BASEEDITION WYG    
#+PROPERTY: JUAN 卷二十五
<pb:KR4d0061_WYG_025-1a>¶
欽定四庫全書¶
　潞公文集卷二十五　　　宋　文彦博　撰¶
　　奏議¶
　　　論西事(元豐四年/)¶
臣聞昨來西師出界中輟而還將下師徒頗有饑凍潰¶
散以礙人衆不行軍法今便欲再舉何以勵衆又運粮¶
逺涉頗被邀截官吏民夫甚有陷沒必恐邉將懼罪不¶
曾依實盡言議臣依違亦不敢明白敷奏老臣荷陛下¶
<pb:KR4d0061_WYG_025-1b>¶
恩深若又不言乃是負國伏望聖慈深察¶
　　　　王師之舉必有邉將謀臣首開端緒不得詳¶
　　　　審以悮大計伏乞陛下察之若不深責無以¶
　　　　勵後¶
　　　又¶
臣竊聞陜西用兵之後公私蓄積大抵殫耗丁壯運粮¶
從軍夏麥不下種大兵雖還邉備不可輕弛切慮向去¶
軍兵民粮食不充緩急無以計置謂宜謀求漢唐故事¶
<pb:KR4d0061_WYG_025-2a>¶
水陸轉輸以備乏絶臣守藩當路近聞雍岐間粟麥之¶
價今已騰湧若至春後必多流亡兼聞闗陜人户昨經¶
調發應副軍期不遺餘力死亡之餘疲瘵已甚亦皆覬¶
望徳音儻順青陽一霈恩宥因而有所蠲復或并及河¶
東諸郡兹實陛下盛徳之舉仍願亟詔諸郡申嚴斥堠¶
専為守禦之備養威練卒賑恤傷殘之民在今之宜無¶
以易此臣受恩之深慮有所及不敢自黙¶
　　　又¶
<pb:KR4d0061_WYG_025-2b>¶
臣近聞西師已還中外但知時暫歇泊而未有分屯解¶
甲之㫖人情憂疑皆慮王師必有再舉之計老臣受國¶
恩深義同休戚齒髮如此無復覬望惟有區區欲報之¶
意不能緘黙輒為陛下言之臣竊觀陛下臨御以來選¶
拔將校訓齊師徒修治器械儲峙糗粮皆衆智所不及¶
近世所未能比者夏人昏亂自致天討陛下赫然命將¶
出師以伐其罪師行以來捷音屢上雖未能搗其巢穴¶
繫其君長而師行有紀所遇輒克羌人逃遁莫敢抗堂¶
<pb:KR4d0061_WYG_025-3a>¶
堂之鋒天威神武震慴四裔戰功之多近世未有然而¶
數路進軍興動大衆彌厯累月餽輓不貲諸路之民疲¶
於供給將士盡忠竭力為朝廷奮不頋身間闗死亡衝¶
冒寒苦備極勤勞臣以謂國威既已振矣將士之力亦¶
已殫矣百姓供餽亦已竭矣為陛下今日之計正當勞¶
來將士安拊百姓噢咻其疾痛補完其瘡痍使得蘓息¶
按甲養威以全前日之勝如此則外足以懲艾夷狄内¶
足以愛養軍民乃宗社無疆之休也今若師徒暫還而¶
<pb:KR4d0061_WYG_025-3b>¶
復出士氣已衰而再鼓民力已困而調發復興諸路深¶
入而轉餉益逺如此則師之勝負恐未可知而前功或¶
喪此天下之甚憂也兼臣在洛中津遣陜西軍須不少¶
亦聞陜西事體頗詳皆言百姓亦已流離菽粟之價騰¶
踴今冬二麥多不下種將春農事方興又復調發不已¶
必恐應副不前有悞大計臣而不言孰當言者伏望陛¶
下以天下為度以蒼生為心不以盡敵然後為功亟詔¶
班師分屯諸路使朝廷恩威並行軍民和附以小羌昬¶
<pb:KR4d0061_WYG_025-4a>¶
亂如此可以坐待其滅亡矣臣不勝大願老臣愚忠憂¶
國之心不能自已僣已冒聞不任隕越伏望聖慈哀察¶
其誠俯賜容納¶
　　　　聞陜西河東運粮人夫雖費不貲而逃逸者¶
　　　　甚衆至有部夫官亦有逃竄恐無人敢仔細¶
　　　　奏陳兵志謂善用兵者役不再籍粮不三載¶
　　　　春秋戰國時用兵運粮多在中夏故兵有因¶
　　　　粮粮不逺載與今之餽運深入敵人沙漠之¶
<pb:KR4d0061_WYG_025-4b>¶
　　　　地其勢不同易稱高宗伐鬼方三年克之小¶
　　　　人勿用以聖帝伐鬼方尚三年而克之理有¶
　　　　不可急者又曰師貞丈人吉丈人嚴莊之稱¶
　　　　用之則吉小人勿用用則無功無功則有罪¶
　　　　伏望陛下慎擇將兵者如輕險而求僥倖之¶
　　　　功者當勿用之臣年老眼昏勉力親書此劄¶
　　　　子深懼不謹細伏望聖慈矜察兼不敢附逓¶
　　　　恐漏洩不達謹遣臣長孫承事郎永世特詣¶
<pb:KR4d0061_WYG_025-5a>¶
　　　　通進司投進¶
　　　答詔¶
自逺相見忽經兩年春暄卿比平安前繼閲所論闗中¶
事宜悉至誠惻怛之意非累朝心膂之臣憂國如家之¶
深曷能惓惓如此寤寐忠嘉不忘於懐朕涉道日淺昧¶
於知人不能圖任將帥以天錫可乗之時上為祖宗殄¶
滅一方世讎深用厚顔爰自六軍還塞將士已殫勞黎¶
民已告病今日之勢豈復可逺舉深入哉惟固境自完¶
<pb:KR4d0061_WYG_025-5b>¶
而已近特命於涇原制置者苐使之城數亭障制敵衝¶
軼耳非復有前日圖也所以張大其名若入討之為者¶
葢兵法有之用而示之不用不用固有示之用耳庶或¶
其可震之乗威尋盟則朝廷因得復覊縻之也想卿有¶
同體均休戚之誠諒已悉其措置大概今因貽慶行故¶
兹示諭¶
　　　謝答詔(元豐五年三月/)¶
臣去嵗冬輒率愚瞽累奏陳陜西邉事今春䝉差臣男¶
<pb:KR4d0061_WYG_025-6a>¶
貽慶特賜臣二月二十五日手詔撫諭後䝉聖慈矜寛¶
不責臣狂易恭讀詔㫖曰六軍還塞將士已殫勞黎民¶
已告病今日之勢豈可復逺舉深入哉惟固境自完而¶
已近命涇原制置城數亭障制敵衝軼非有前日圖也¶
臣仰味聖言伏增欣抃有以見陛下推堯舜之心卹生¶
靈之困罄溥率廣被㴠育幸甚幸甚然自今秋已來復¶
有遣戍開疆運河深入此必是邉臣希功規為僥倖開¶
端緒誑惑朝廷料敵不精致有撓敗進此計者陛下不¶
<pb:KR4d0061_WYG_025-6b>¶
必知此人乞行顯誅以戒今後干賞諂利之輩免致向¶
去更誤朝廷大事望以今年二月二十五日詔書大㫖¶
宻諭邉臣嚴設備預固境自完來則禦之去勿逺逐更¶
年嵗間士氣復振民力復完足食足兵何求不可醜羌¶
聞之自當屈服臣又聞謀攻料敵老將所難不當與新¶
進白面書生惟務高談虚論容易而計畫之今以天下¶
之大士人之衆豈無深識逺慮懐忠守正更事厯試之¶
人願陛下詳求而審用之如祖宗朝所用扞邉守塞宿¶
<pb:KR4d0061_WYG_025-7a>¶
將名臣見於國史者多矣乞詳審之臣之此言非不知¶
觸犯時怒葢耄耋之年被三朝重任䝉陛下眷奬尤深¶
乃心本朝義均休戚豈當隨例緘黙上負聖明伏望天¶
慈亮其區區自盡之誠¶
　　　又¶
臣伏䝉聖恩以臣奏陳西事特令臣男貽慶特賜手詔¶
一道并傳宣撫問者仰奉聖訓伏增感懼切念臣衰老¶
不才荷陛下恩禮之厚舉朝無比惟知竭盡忠懇粗伸¶
<pb:KR4d0061_WYG_025-7b>¶
補報昨西夏擾邉王師罰罪雜羌既已退縮大兵尚屯¶
邉徼師之善志允當則歸因是奏陳上干宸聴庶幾狂¶
瞽粗禆萬一豈謂愚臣過計難窺陛下聖謨天機固深¶
睿算黙定基命宥宻逺猷克壯乃生靈莫大之幸實宗¶
社無窮之福加以睿光曲照上徳兼容迂陋蒭言亦被¶
矜采臣無任感戴欣幸之至¶
　　　奏西京災傷事(元豐四年六月/)¶
臣體量得西京畿内諸縣今春以來麥苗極盛有望豐¶
<pb:KR4d0061_WYG_025-8a>¶
登無何自四月五月中直至收穫之際大雨頻併繼日¶
不止遂至頗損麥苗所存者三四分須至趂時收穫上¶
場所兾收拾殘餘粗捄饑困臣體訪得所收多者僅及¶
三四分日有人户經官被訴苗傷又縁官吏拘文為已¶
收割在塲及有持打了者不以為慿須得存留查苗在¶
地方可驗覆今若不與檢放必至人户逃移况今夏多¶
雨害稼衆所明知難為巧詐伏望朝廷特降指揮下本¶
路轉運司仔細體量實有災傷即早與减放分數所貴¶
<pb:KR4d0061_WYG_025-8b>¶
人户不致逃移更望朝廷矜察早降指揮取進止¶
　　　奏西京漕河事(元豐六年四月/)¶
本府勘會自會通橋下至白馬寺洛河水路灘磧淺澁¶
難行綱運遂奏乞開淘古漕河舊道稍令深闊抵至白¶
馬寺却合洛河囘避二十餘里灘磧所貴通行綱船不¶
至滯碍今䝉朝㫖依奏施行㸔詳中劄内更帶下白波¶
輦運司奏乞開濬漕河至偃師縣界合洛河通濟舟船¶
雖與本府所奏事狀大抵皆同只是稱至偃師縣界漕¶
<pb:KR4d0061_WYG_025-9a>¶
口合流必添展地里稍逺須至更差官覷步所碾添開¶
濬故道地步長短及地形高下是與不是有古來河道¶
確實計定功料申上¶
　　　上殿謝劄子(元祐元年五月/)¶
臣老退不才䝉恩詔置左右令議軍國重事况臣官忝¶
三師其職惟當論道臣以涉道至淺不能上禆聖政然¶
以生平舊學素藴及以近時所見所聞當竭愚忠粗禆¶
萬一又不敢同外廷臣僚頻入文字上煩聖聴須至留¶
<pb:KR4d0061_WYG_025-9b>¶
身口陳仔細熟達聖聴然後簡徑作劄子奏聞乞付外¶
廷衆議公行¶
　¶
　¶
　¶
　¶
　¶
　潞公文集巻二十五¶
