# -*- mode: mandoku-view; -*-
#+TITLE: 潞公文集
#+DATE: 2015-08-24 23:52:25.332691
#+PROPERTY: ID KR4d0061
#+PROPERTY: BASEEDITION WYG    
#+PROPERTY: JUAN 卷六
<pb:KR4d0061_WYG_006-1a>¶
欽定四庫全書¶
　潞公文集巻六　　　　　宋　文彦博　撰¶
　　律詩¶
　　　西都留守宣徽(王/)祈謝嵩祠徃還弊庒因成雅¶
　　　章為貺謹次嚴䪨(時判/河陽)¶
臘雪應祈沾下土府公遵命祀中天定陪仙馭經緱嶺¶
應訪禅林過玉泉和氣隨風生二室歡謡繼日滿三川¶
悠悠大斾纍纍印却愛蘇家負郭田¶
<pb:KR4d0061_WYG_006-1b>¶
若比揚雄多一㕓僅同徐勉葺東田溝塍萬畆言之過¶
却恐增添助役錢¶
　　　前朔憲孔嗣宗太慱過孟云近於洛下結窮九¶
　　　老會凡職事稍重生事稍豐者不得與焉其宴¶
　　　集之式率稱其名其事誠可嘉尚其語多資嗢¶
　　　&KR1744;因作小詩以紀之亦以見河南士人有名教¶
　　　之樂簡貪薄之風輙録呈留守宣徽聊資觧頥¶
洛城冠盖敦名教任是清貧節轉髙見説近添窮九老¶
<pb:KR4d0061_WYG_006-2a>¶
(治中舊有九老之/會三并此四矣)從初便不要山濤¶
　　　謝留守王宣徽寄花¶
逺惠竒花自洛城吟觀醉賞動鄉情開編讀到安仁傳¶
方信河陽浪得名¶
　　　再和¶
惟有陳園接府城池塘花竹可娯情雖然不及芙蓉蕚¶
猶得河橋史館名(孟人謂陳園為河陽史館/園故公有赤土之戱耳)¶
　　　詩謝留守王宣徽逺惠牡丹¶
<pb:KR4d0061_WYG_006-2b>¶
姚黄左紫狀元紅打剥栽培乆用功采折乍經㣲雨後¶
緘封仍在小奩中勤勤賞玩傾蘭醑漠漠馨香逐蕙風¶
猶恐花心懷舊土戴時頻與望青嵩¶
　　　熈寧癸丑季冬十月三日某被¶
　　　㫖謝雪於濟祠巳事與祕書監劉几光禄卿直¶
　　　史館張靖太常少卿馮章李潔巳屯田郎中陳¶
　　　安期祕書丞張端同遊枋口泛舟沁水至峴石¶
　　　而登岸歴觀巖谷間前賢之題名翌日㳺化成¶
<pb:KR4d0061_WYG_006-3a>¶
　　　寺以車渡沁回入盤谷窮覽山水之佳處由燕¶
　　　川而歸¶
　　　枋口作¶
下馬入枋口漾舟縁碧溪雪消山骨瘦風定浪頭低數¶
里復登岸群賢俱杖藜徘徊巖石畔尋覔退之題¶
　　　化成寺作(唐裴相之山/墅捨為寺)¶
昔覽傳心法知公素學禅今逰化成寺使我復思賢大¶
捨傾髙産多生結勝縁人琴雖已矣松菊尚依然寳地¶
<pb:KR4d0061_WYG_006-3b>¶
侵蒼蘚巍峯柱碧天撮衣書乆失(裴相撮衣書寺/額今失之矣)礱石¶
像猶存(殿有小石像製作甚工其/下刻云天寳十三載造)境寂遺塵慮僧閑足¶
晝眠欲歸情戀戀緩轡出燕川¶
　　　過燕川渡¶
早過燕川渡千峯揷太虛雲開㣲見日水淺不漸車(時/造)¶
(車為梁/而過)風急樵歌響霜嚴木葉踈縁溪東北去巖腹有¶
精廬(即化/成寺)¶
　　　盤谷作¶
<pb:KR4d0061_WYG_006-4a>¶
昔有幽棲士兹焉遂考盤驚眠澗泉響醒酒谷風寒列¶
岫開忩見冥鴻倚枤觀韓文傳已乆合在翠巖刋(舊有/石記)¶
(今已/失之)¶
愿也乖真隱韓文㫖趣深本非逃富貴豈是愛雲林已¶
失豪華望方萌退縮心歸來老窮谷村叟共浮沉¶
　　　自濟源回及中道得通守郎中詩跂羡山水之¶
　　　逰以不得陪從為恨因以詩荅之(通判李/師鍚)¶
奉祀靈源臘雪餘薄寒風景似春初因尋山下逰三日¶
<pb:KR4d0061_WYG_006-4b>¶
惟恨罇前欠貳車南望思君回五馬北來遺我得雙魚¶
新詩兩首連成貴百斛驪珠價不如¶
　　　司空相公特貺雅章俯光陋跡依韻和呈以荅¶
　　　厚意(富/)¶
一代勲賢孰擬倫惟公爵德齒俱尊顧慚参魯辭樞筦¶
輙繼蕭規偃輔藩每到碧漣思召茇時傾緑醑憶曹樽¶
平嵩極目西南望仁里髙閎近鼎門(富公宅直/定鼎門)¶
　　　初泛舟新池觀子弟軰作詩因為此示之¶
<pb:KR4d0061_WYG_006-5a>¶
舊池䟽引透新池轉覺澄瀾勢𣺌瀰得志魚蝦争跳躍¶
無根萍梗任推移船頭欲過衝橋脚柳眼初開映水湄¶
借問阿連春草句何人先把紫毫摛¶
　　　將赴大名奉寄西都留守王宣徽¶
驟易銅䑓守脂車冐藴隆北行如拾魯南望倚平嵩畏¶
日臨傾藿驚颷走斷蓬伊流舊新友應亦念衰翁¶
　　　春旱既甚禱祈未應小園即事¶
渇望甘膏蘇旱歳日趨祠廟罄䖍祈春風也觧相欺罔¶
<pb:KR4d0061_WYG_006-5b>¶
鼓扇楊花學雪飛¶
　　　寄相州侍中韓魏公(時留守/北京)¶
　　　向在三城退公多暇日玩法書名畵以為娯樂¶
　　　内韓晋公村田歌舞圖及顔魯公䟦尾雖得蒲¶
　　　中摹本其實頗類真蹟今再來大名屋壁間覩¶
　　　公之書正與顔類覬得公之數字䟦尾以光前¶
　　　蹟是所願也非敢望也兼成小詩藉以干澤¶
晉公名畵魯公書髙出張呉與柳虞(注畵記以張/呉為正經)幸得¶
<pb:KR4d0061_WYG_006-6a>¶
魏公揮寳墨縁公楷法亦顔徒¶
　　　題韓晉公村田歌舞圖後¶
治世舒長日田家事力蘇干戈乆不識簫鼓共為娯濁¶
酒行無筭酡顔倒更扶將求太平象此是太平圖¶
　　　題輞川圖後¶
吾家伊上塢亦自有椒園漠漠清香逺離離丹實繁盈¶
䄡常要采折桞不湏藩每㸔輞川畵起予商可言¶
　　　即事偶書¶
<pb:KR4d0061_WYG_006-6b>¶
世道逢消長人情狥愛憎光華如石火明㓕似風燈巢¶
幙堪憂燕垂天不羡鵬危心戒行險視履益兢兢¶
　　　昨夜飲㪚未眠偶成拙頌録呈武功寺丞若猶¶
　　　未弃無惜開示¶
以幻能際幻居塵不染塵略於歌舞地聊現宰官身有¶
法猶為滯無心乃是真還將所得趣試問悟空人¶
　　　再答¶
説幻縁知幻言塵為覺塵覺知今亦遣塵幻豈闗身獨¶
<pb:KR4d0061_WYG_006-7a>¶
軆方無對䨇修未是真因君祗夜頌自愧小乘人¶
　　　提舉劉司封訪别將赴滏陽輙成五十六言(劉/流)¶
乞領琳宫作散仙雲情鶴態任天然榮驅軒馭歸仁里¶
懇拜封章觧計權尺璧時光湏愛惜寸金鄉土且留連¶
銅臺事事君誇詫莫望西山𦂳着鞭¶
　　　偶成小詩贈提舉劉司封¶
向上應無快活人斯言未敢便當仁留君且住非他意¶
好作熈寧第八春¶
<pb:KR4d0061_WYG_006-7b>¶
　　　家園酴醿自京寄至奉送提舉劉司封¶
小圃酴醿爛熳開盈箱采得寄銅臺當花對酒熏然意¶
似到清香洞裏來¶
　　　提舉劉司封監牧張職方詠酴醿詩皆以㣲文¶
　　　形於善謔輙成累句聊用解紛¶
蠻牋徃復冩瓊瑰皆是論都作賦才花本無情亦無語¶
清香自到鄴城來¶
已折素華迷雪苑更將瓊艶照氷臺劉郎曾入仙源路¶
<pb:KR4d0061_WYG_006-8a>¶
又到唐昌觀裏來¶
　　　招仲通司封府園避暑¶
騎山樓下水軒東一室初開待白公(白云竒章欲於南/溪上别葺一室與)¶
(白傳止宿故詩云終恐不如/南澗上别開一室待閑人)雖是不如南澗土都縁却¶
有北窻風衘杯避暑稱河朔飛盖延賔在鄴中觧榻况¶
逢徐孺子饋漿加飯與君同(卒章戲/之耳)¶
　　　金宿樓望月呈仲通司封(是夕與賔佐/會飲後園)¶
滿滿十分酒髙髙百尺樓於兹賞圓月况乃值中秋天¶
<pb:KR4d0061_WYG_006-8b>¶
宇浩無際露華光欲流西園清夜景公幹不同逰¶
緬想建安盛西園飛盖逰初筵會才雅今夕繼風流月¶
伴昏星出雲隨晚吹收老生於此興不减庾荆州¶
　　　詩贈提舉竇侍郎(舜卿/)¶
紫髯真將白雲卿總領琳宫道氣清&KR0008;竹一林曾斷買¶
青溪三弄得遺聲季倫自作思歸曲向秀方深感舊情¶
雖恨功名非謝傅樽前更欲聽君筝¶
　　　舟中别後中夕無寐偶成四十言奉寄中輝大¶
<pb:KR4d0061_WYG_006-9a>¶
　　　卿(史/)聊致黯然之懷(史炤/)¶
五十年親友如今兩鬂霜相逢在淇澳所樂似瀟湘話¶
舊如春夢聽歌放酒狂壓闗樓下别一夕九回腸¶
　　　依䪨謝運使陳虞部生日惠雙鶴靈壽杖¶
仙禽壽杖垂佳貺麗句雕章煥列星深悉至懷形善禱¶
擬延西景駐頽齡¶
青田䨇戲九臯鳴屈降仙姿入户庭冝與衰翁為老伴¶
雪毛霜鬂共星星¶
<pb:KR4d0061_WYG_006-9b>¶
瑰竒擢秀從王屋靈壽傳名自漢庭仁者存心安老者¶
欲扶蹇歩得長寧¶
美幹非縁削治成挺然脩直體堅輕仙郎曲借扶持力¶
使助登山蠟屐行¶
　　　熈寧丙辰十一月二十八日安正堂喜雪¶
凍雲濃厚朔風嚴紛揉瓊霙撲綺簷斗變至和縁帝力¶
迎知上瑞恊人占晚歸漁市蓑衣重曉上旗亭酒價添¶
更待三英同勝賞翩翩賦筆紫毫銛¶
<pb:KR4d0061_WYG_006-10a>¶
　　　雪霽金宿樓閑望偶作¶
盈尺初晴皓采鮮長空極望勢漫漫銅臺不憚三休上¶
氷井湏添一倍寒舟楫似從雲外過園林如在鑑中㸔¶
冬來景象今方好未到黄昏且凭欄¶
　　　詩答鄆州分司李待制許中春寵訪(師中/)¶
念昔多聞友於今四紀强滯才君絆驥叨命我循墻二¶
月芳期近三臺淑景長東郊望飛盖原隰有輝光¶
　　　謝假新舟(贈運使陳/金部知儉)¶
<pb:KR4d0061_WYG_006-10b>¶
使艦新城泛碧瀾更陪李郭共登山(同計運李龍圖學/首郭郎中共載)¶
深慚一水如衣帯不稱君家舊濟川¶
　　　寒食逰壓沙寺雨中席上偶作¶
魏公前歳朝真去(盛傳道士拜章/見魏公于天門)寂寞闌干尚有情莫¶
道甘棠無異種至今留得雪香名(魏公命主僧建雪香/亭于蔾園詩刻在焉)¶
沙路無泥地側金滿園香雪照瓊林一枝帯雨尊前㸔¶
還是去年寒食心¶
　　　機冝職方見示三月十八日逰船場見許公亭¶
<pb:KR4d0061_WYG_006-11a>¶
　　　詩追惟文靖公之舊蹟輒成四十言以繼善聲¶
文靖居留日于兹事勝逰春塘雖有草夜壑已無舟(造/船)¶
(塲有藏/舟澳)召伯昔所憇魏人今再修不縁從衆樂争忍過¶
西州¶
　　　某伏覩運使金部運判祕丞運同賛善贈長老¶
　　　元師詩一首舉唱三觀圓成叵測精㣲但深讃¶
　　　歎輙不自揆願繼善聲素昧宗乗頗慙蕪陋¶
此土乆無臨濟嗣宗風不振至於今方當魏俗依僧室¶
<pb:KR4d0061_WYG_006-11b>¶
須訪堯山禮道林東去懇邀香象駕西來頓識祖師心¶
紺園變色慈雲庇蔀屋容光惠日臨理事融通周法畍¶
處時同就聴潮音不分孔老為三教欲使瓶&KR1083;作一金¶
得度皆欣龜值木當機盡許芥投針伽佗孤起開晨景¶
(運使金部/首形歌咏)伊字齊修昭暝隂(運判運句/繼作頌言)獨愧鈍根非了¶
了宛同眢井自沉沉願將天鉢清凉水净洗昬眸與濁¶
襟¶
　　　効唐杜牧之對酒絶句¶
<pb:KR4d0061_WYG_006-12a>¶
醒時忙事醉時閑隨分傾杯也破顔若使玉樓休醸酒¶
春風應不到人間¶
　　　追和¶
銷磨歳月功名内檢束身心禮法中除却髙陽詩酒伴¶
人間誰觧惜春風¶
　　　問石楠¶
遣使赴西洛因書問石楠栽培既已乆圍徑必湏添(恊/韵)¶
布菜應籠檻抽梢定出簷丹心與勁節無惮雪霜嚴(此/木)¶
<pb:KR4d0061_WYG_006-12b>¶
(盛冬枝杪/生紅心)¶
　　　問栝¶
酷愛池南栝當年手自栽出藍常有望生白固難催(此/木)¶
(逾百年即有白衣如/粉本草謂艾納香者)得地根彌固凌霜勢不摧楸梧皆¶
不問為爾亦凡材¶
　　　書扇¶
莫結新情斷舊情斯言明載坐忘萹心名口誦為深戒¶
祗恐迷情逐景牽¶
<pb:KR4d0061_WYG_006-13a>¶
　　　詩答致政范侍郎致政内翰侍郎榮過郊居少¶
　　　駐軒馭兼留詩詠俯賁丘樊輙次元韵¶
郊居誠弊陋平地見伊光適值華軒過仍當煦景長幸¶
能留憇止豈敢謂髙凉緑篠縁荒徑青蘿補壞墻勸耕¶
周厥土問稼保斯箱處擇仁為里歸尋醉作鄊老懷從¶
放達宴坐絶稀望後躅承相顧交情孰可方清吟委珠¶
玉雅奏恊宫啇似震驚群蟄如牷薦大房畏塗逢善友¶
酷暑得寒漿三復勞鑚仰詞雄韵更强¶
<pb:KR4d0061_WYG_006-13b>¶
　　　運判祕丞(黄/)以某自大水後乆無燕集聲酒之¶
　　　樂貽書問念繼以佳章輙依來䪨和呈(黄莗/)¶
下水闗樓張別宴別來惟是寄䨇鱗近縁荒政湏藩樂¶
趣辯輿梁為濟人(水後橋道俱壞/朝㫖督促脩治)歌罷貫珠收畵扇舞¶
停回雪巻文䄄蓬山叔度憐勤瘁繼走郵筒惠訊頻¶
　　　謝運使陳金部生日惠繡壽仙香爐合依䪨和¶
　　　二絶句¶
絺繡為章古法傳刺文肖象用功専他時携去伊川塢¶
<pb:KR4d0061_WYG_006-14a>¶
欲並西方皤叟仙(伊上弊居有積慶蘭若中有范瓊所/畵皤叟仙得於成都大慈寺世稱名)¶
(筆今得壽仙可為䨇絶/得非竒物有時而合耶)¶
詩縁大雅成歌頌器自良工得範模珍重星郎為壽意¶
更從蘭省輟薰爐¶
　　　龍圖給事使還過魏少留仙斾道舊為樂因及¶
　　　北史魏収之語作為雅章輙敢繼聲聊資一噱¶
　　　(蘇相/頌)¶
劇談亹亹陪麾麈竒表堂堂對伏犀易作詩章頻有得¶
<pb:KR4d0061_WYG_006-14b>¶
難為逋峭豈無稽回驅大斾㡣沙北歸直清廂虎帳西¶
(龍圖閣在/資政殿西)乆困土山縁直道侃然常恥病于畦(子容頃/罷西掖)¶
(退為㪚郎奉/常恭逾年)¶
　　　路上舟中作(初致政自/京還洛)¶
詔乘巨艦濟安流聖念偏于老者優堪笑覇臣何𤨏𤨏¶
五湖歸去一扁舟¶
　　　行及白馬寺捧留守相公(康國/韓公)手翰且云名園例¶
　　　惜好花以俟同賞因成小詩¶
<pb:KR4d0061_WYG_006-15a>¶
公書苦惜春光晩桞絮榆錢撲面飛惟説名園絶竒品¶
留花未發待翁歸¶
去嵗曽吟怨別詩今春醉賞又参差洛城雖是歸來晚¶
趂得姚黄正發時¶
　　　留守相公(康國/)寵召同賞花歡飲兼示雅章次¶
　　　韵¶
洛表衡臯糓雨天歸來景物尚鮮妍喜隨使斾尋花圃¶
急趂賔簮赴綺筵酒撥嫩酷傾緑液曲調新譜促朱絃¶
<pb:KR4d0061_WYG_006-15b>¶
玉堂仙客應潜笑强作風情學少年¶
　¶
　¶
　¶
　¶
　¶
　¶
　潞公文集巻六¶
