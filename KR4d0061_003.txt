# -*- mode: mandoku-view; -*-
#+TITLE: 潞公文集
#+DATE: 2015-08-24 23:52:25.281927
#+PROPERTY: ID KR4d0061
#+PROPERTY: BASEEDITION WYG    
#+PROPERTY: JUAN 卷三
<pb:KR4d0061_WYG_003-1a>¶
欽定四庫全書¶
　潞公文集卷三　　　　　宋　文彦博　撰¶
　　古詩¶
　　　逰紫雲洞¶
同登青雲梯逺訪紫雲洞黄冠既前導絳韝亦後從幽¶
竒素所希險絶曽無恐况此巖谷逰不知䨇舄重攝衣¶
叩洞户肅若心神悚両崖勢相嶔左右如抱擁萬木傍¶
森羅一水中洶湧信哉天下竒豈適俗間用賞景未盡¶
<pb:KR4d0061_WYG_003-1b>¶
興向夕&KR0205;旋踵飄然御風行怳若逰仙夢異日期再來¶
退閑心更勇¶
　　　寄贈華清觀主大師¶
五城三洞朝真客紫房名𨽻神仙籍玉案晨飡沆瀣精¶
椒庭夜飲流霞液姑山綽約氷雪容亭亭霞外脫塵蹤¶
飈馭狂逰紫具闕雲裝醉入白銀宫想陪桂父與金母¶
崑蓬春賞蟠桃紅愚亦放懐隨淡泊採芝茹木希彭朔¶
常秘六泥東竈丹每求五色西山藥紫䑓久判浮㐀䄃¶
<pb:KR4d0061_WYG_003-2a>¶
錦川繡嶺三千里羽駕鸞驂未載逄經年望斷凾關氣¶
　　　彭門賢守器之度支(趙/鼎)記余生日過形善祝并¶
　　　　惠黄石茶甌懐素千字文一軸輙成拙詩仰¶
　　　　答來意¶
使從徐方來執訊如䨇魚遺我黄石器副之懐素書素¶
書與黄石得之宜在徐或在圮橋下或在留城墟因物¶
以逹意思賢而警愚愚今所叨竊何止承明廬位歴二¶
府重年登七旬餘陋軀賁華衮微名得虛譽(此二句/一本無)¶
<pb:KR4d0061_WYG_003-2b>¶
三朝被寵遇八難慙嘉謨瞻言西洛汭願繼東門䟱意¶
者赤松子果是吾之徒¶
　　　寄致政太傅侍中曽魯公¶
　　　　近以王屋山所産靈夀杖為獻伏䝉尊恕不¶
　　　　責輕浼仍貺雅章并惠古鑑吟繹捧玩不能¶
　　　　釋手輙成拙詩一首以答來貺¶
天壇小有洞神仙稱福地草木盡翹秀靈夀持珍異孑¶
立無附枝挺生出羣類既不假矯揉復不煩削治制杖¶
<pb:KR4d0061_WYG_003-3a>¶
待時用刻鳩循古義獻於君子堂逹此野人意所獻雖¶
已微其意亦有謂願公稍扶持與國同安置匪惟布私¶
誠兹乃出公議豈圖一羽輕復委千鈞賜報之以寳鑑¶
百錬精明致副之以雅章二南風格偹蔀室天光照陋¶
軀華衮賁何以稱尊貺傳家為重器何以繼希聲陳詩¶
言鄙志¶
　　　伏䝉僕射侍中賈寄示㳺潩上弊園歸至湖上¶
　　　　詩一章研味欽服不能自已輙成拙句仰答¶
<pb:KR4d0061_WYG_003-3b>¶
　　　　來貺¶
脩篁小塢潩水湄略有亭觀闕甚微陪京上宰樂幽趣¶
閑乗齋舫臨荆扉是時仲夏之晦日日輪停午炎炎時¶
披襟岸幘意自適林下穆若生凉颸子猷愛竹不問主¶
魯侯在泮因成詩妍詞麗句溢累幅金䑓灑墨何淋漓¶
公適東偏訪顔陋愚當北道承蕭䂓魏人思公過召伯¶
一言一話無所遺疇昔篇章僅三百至今琬琰羅珠璣¶
跨山飛閤常逃暑白醪滿泛黄金巵沉李浮瓜信美矣¶
<pb:KR4d0061_WYG_003-4a>¶
回舩㺯水曽無之遥瞻徳星方聚處正與両両交光輝¶
頴川異迹冠天下湖上勝景隣日圍鹿輿桂檝亟㳺覽¶
即見零雨東山歸¶
　　　送子駿朝議歸闕(鮮于侁時罷西䑓/)¶
累年分領西䑓憲留滯周南人共歎蚤傳文價出坤維¶
為有仙才生閬苑桂籍登科既已久蘭筋飛歩終難絆¶
兩持漕節賦均平歴守藩符政寛簡聖皇繼統始謀廟¶
哲輔官材專進善巍巍雲闕此歸覲禁嚴侍從須邦彦¶
<pb:KR4d0061_WYG_003-4b>¶
離襟欲判重徘徊林下相從池上杯别後思君何處望¶
肩輿頻上紫金䑓¶
　　　送乾元寺住持實大師(思實座主/)¶
乾元古道埸宛在香山陽實師應請去無滯於一方飄¶
然振鐶錫殊不事包囊孤風尤可尚静法固有常真心¶
得正住安重如陵岡况聞師議論慱洽而精詳和㑹禪¶
與講若登圭峯堂迎知向學衆汲汲趨門墻洪鐘既大¶
叩隨宜為發掦清伊自南來長波極𣺌茫所謂栰喻者¶
<pb:KR4d0061_WYG_003-5a>¶
利濟如橋梁¶
　　　某伏䝉宫師相公杜寄示新居詩齋沭捧讀不¶
　　　　勝銘歎某謹成拙詩一章上紀盛徳粗伸謝¶
　　　　意¶
年至即還政賢哉近古稀明哲冠四輔謀猷翊萬微名¶
遂身乃退意確天弗違竒節煥青簡遺法在黄扉仁里¶
開新第徳宇翔采翬晏宅儉有制㐀墻髙可依雅言重¶
金鼎清音繁玉徽一覽近觀徼三復終研幾私槖永緘¶
<pb:KR4d0061_WYG_003-5b>¶
祕蔀室増光輝信矣賢人業發於君子機孤生懐絳帳¶
引頸詠緇衣聖神方圖在日異東山歸¶
　　　招劉伯夀祕監¶
君自山中來熟見山中事我亦山中人素懐歸山志切¶
望青牛車細問歸山計¶
　　　題史舘兵部傳君草堂(欽之/)¶
羡君濟上墅勝槩不可名泉石與松竹聲影交相清周¶
墻數百堵版築皆親營箕尾出南極直對茅軒明陶廬¶
<pb:KR4d0061_WYG_003-6a>¶
自愛樂蔣徑堪逄迎但恐赤松子到此難忘情捨却留¶
侯伴從我林下行¶
　　　過燕川渡¶
燕川東北孔山西借車直渡馬頭溪(退之逰厲枋口詩/云馬頭溪深不可)¶
(借車載過/水入箱)農樵引路津不迷行行引上青雲梯回頭下¶
視林木低谷風冷冷山鳥啼巖隈泉甘土仍肥昔人於¶
斯卜幽棲春深芝术生新荑采芝茹术希夷齊諸公共¶
逰不知疲長吟吐氣如虹蜺水濱石上冩此詩手拭蒼¶
<pb:KR4d0061_WYG_003-6b>¶
蘚脚踏泥冐寒履險不憚辭勉欲繼踵前賢題¶
　　　寄題宻州超然䑓¶
莒侯之燕處層䑓逾十尋俯鎮千乗國前瞻九仙岑勿¶
作西州意姑為東武吟名教有静樂紛華無動心慿髙¶
肆逺目懐徃散冲襟琴觴興不淺風月情更深民被袴¶
襦惠境絶枹鼓音欲識超然意鴒原賦擲金¶
　　樂府十首¶
　　　塞下曲二首¶
<pb:KR4d0061_WYG_003-7a>¶
老上焚庭後昆邪右衽時休開小月陣罷禱拂雲詞徒¶
覺筋竿勁寜聞羽檄馳祁連皆積雪渠答夜應施¶
朔漠凝寒久窮荒氣候賖凍雲藏虎谷殘雪滿龍沙地¶
逈邉風急天髙漢月斜何人動鄉思壠上聼金笳¶
　　　新楊栁¶
長憶都門外低垂拂路塵更思南陌上攀折贈行人行¶
人經嵗别楊栁逐年新何當慿塞鴈重寄一枝春¶
　　　關山月¶
<pb:KR4d0061_WYG_003-7b>¶
宕子久行役遼西戍未還佳人怨遥夜清淚裛朱顔蘚¶
晦蘭閨寂塵昏寳鑑閑相思不相見明月下關山¶
　　　采蓮曲¶
江南秋色早江上早蓮芳佳人采紅蕚両槳渡横塘翳¶
日華芝薄隨風錦䋏長蕩舟方自樂緑水任霑裳¶
　　　夜夜曲¶
明月流清漢娟娟照洞房微風吹敗葉颯颯下銀牀塵¶
晦流黄素鑪銷辟惡香年年機杼妾獨怨夜何長¶
<pb:KR4d0061_WYG_003-8a>¶
　　　長相思¶
逺别苦無悰離居常戚戚顧慕懐所歡徘徊彌自惜瓊¶
蘂不可采瑶華未堪摘惟慿尺錦書一寄長相憶¶
　　　陽春曲¶
頗傷金管遽仍恨緹光促四序若循環百年如轉軸佳¶
人暮不歸蘭苕春又緑空持緑綺琴愁㺯陽春曲¶
　　　陌上桑¶
佳人名莫愁采桑南陌頭因來淇水畔應過上宫逰貯¶
<pb:KR4d0061_WYG_003-8b>¶
葉青絲籠攀條紫桂鈎使君徒見問五馬亦遲留¶
　　　巫山髙¶
巫山髙不極髙與碧穹齊朝雲常靄靄暮雨復淒淒髣¶
髴聞珠佩依稀認繡袿無能留彼美徒使夢魂迷¶
　　律詩¶
　　　御溝(已下三十八首鄉貢進士投贄/)¶
逺䟽銀𣲖浪深入帝王州不為朝丹禁何縁異衆流冷¶
穿平樂觀清繞景陽樓金屋嚴粧罷香波苑外收¶
<pb:KR4d0061_WYG_003-9a>¶
　　　荷花¶
翠羽亭亭盖微障越鄂君錦書何日寄繡被幾時薫歩¶
穏非因學絲輕未見棼唯愁容易㪚盡作楚天雲¶
　　　讀漢史二首¶
漢室方中圮咸京欲半蕪髹墀傾馺娑齯齒笑諸于未¶
暇平青犢旋聞奉赤符貨泉誠妄改天命本難渝¶
久吏皆黄髪頻年困赤眉忽逄司𨽻属重覩漢官儀謳¶
咏皆欣合民靈共樂推區區蹇&KR0349;軰猶不悟天時¶
<pb:KR4d0061_WYG_003-9b>¶
　　　西晉¶
馬圉言雖驗鳬毛事亦竒紫微&KR0138;遍植白刅已交馳星¶
麥應無酒私蛙尚有糜銅駞休反袂何救黍離離¶
　　　玉階樹¶
亭亭依玉砌欝欝盡瓊枝璧月夜雖照金風秋更吹陳¶
宫惟是唱漢殿只應悲似有君軒戀嵗寒終不移¶
　　　無題¶
西陵何限栢一一勝瑶華幾縱青絲騎多逄油壁車香¶
<pb:KR4d0061_WYG_003-10a>¶
嚢猶未致春帶已成賖莫作雲間月願親梁上霞¶
　　　贈市隠者¶
縠帔絳絹頭墻東隠儈牛閑門甘骯髒薄俗重伊優有¶
頍(丘蘂/反)寧湏拂無資可用㳺故人雖茜斾郍復問前騶¶
　　　山中隠者¶
塵巾久絶跡谷口自忘機草橋凌晨出柴車向夕歸磴¶
泉濡蕙帶逕竹敗荷衣借問何為者山中嘗采薇¶
　　　偶作示同志¶
<pb:KR4d0061_WYG_003-10b>¶
隠几清吟久投瓢浩歎頻如何爵舉日猶是傳還人膠¶
葛終當戾洿塗偶未伸苦嫌家監傲殊不厚田仁¶
　　　夜思¶
明河秋耿耿小閣夜愔愔魯酒不成醉洛生唯是吟簟¶
凉初巻玉鑪暖乍薫金黙坐終無寐西牕月影沉¶
　　　華月¶
皎皎新秋月分明照洞房幾人千里别今夜九回腸皓¶
彩穿珠幌澄輝上璧璫畵樓兼繡户渾是可憐光¶
<pb:KR4d0061_WYG_003-11a>¶
　　　閑齋偶作¶
鼓吹盡私蛙蓬蒿蔣徑斜梧髙惟待鳯栁宻只容鴉度¶
暑巾裁縠迎凉帳巻紗茂陵無柰渇猶有鎮心𤓰¶
　　　咏箏¶
别院秋仍静髙堂夜更閑繁絲移寳柱數曲奏陽関好¶
薦瓊筵上長親黼座間野王雖後出無復謝東山¶
　　　對雪¶
同雲方靄靄瓊屑已漉漉陌逈皆連璐䑓髙盡結瑶羽¶
<pb:KR4d0061_WYG_003-11b>¶
樽深酌桂碭壁暖塗椒誰念牛衣客袁扉困一瓢¶
　　　旭日¶
乍出扶桑海如輪隠半䂓未晞槃上露已側檻中葵赫¶
奕晨霞映空濛曉霧披君看可憐處偏在照梁時¶
　　　秋望¶
逺目仍秋望依依江上楓烟濤寒颭白霜葉亂翻紅列¶
岫晴霞外遵鴻晩照中覊懐同屈宋倚立恨無窮¶
　　　咏苔¶
<pb:KR4d0061_WYG_003-12a>¶
緜緜上釣磯漠漠擁閑扉石靣風梳髪垣根雨濯衣不¶
將凡卉雜還與俗塵違謝砌曽成咏深嚴近紫㣲¶
　　　詠栁¶
帶緩何曽綰眉長未見愁青青縁御路欝欝映金溝亂¶
絮凌空蕩繁絲逐吹流傳聞隋水上千樹擁迷樓¶
　　　玉梁¶
玉梁千丈駕澄流曽與羣仙爛熳逰丹桂扶䟱應近月¶
紫苔漫没幾經秋濛濛五里皆金霧岌岌三休是寳樓¶
<pb:KR4d0061_WYG_003-12b>¶
此地囘驂時一望世間塵土盡蜉蝣¶
　　　幽蘭¶
燕姞夢魂唯是見謝家庭户本來多好將緑葉親芳穗¶
莫把清芬借敗荷避世已為騷客佩繞梁還入郢人歌¶
雖然九畹能香國不柰三秋鷤鴂何¶
　　　寄友人包兼濟(極/)¶
締交何止號如龍發篋疇年絳帳同方領聚㳺多雅致¶
幅巾嘉論有清風名髙闕里二三子學繼䑓城百六公¶
<pb:KR4d0061_WYG_003-13a>¶
(每策事則生/之條䟽常多)别後愈知琨氣大可能持久在江東(生意/詩有)¶
(枕戈待/旦之句)¶
　　　公子¶
甲第峩峩爵觀前對回㣲岸鵕䴊冠錦韉飛鞚丹砂埒¶
宻炬流膏紫玉槃狐尾單衣常裛麝虎頭䨇綬鎮薫蘭¶
閑馳便面章䑓陌里巷児童逐弹丸¶
　　　寓懐¶
髙樓閑背夕陽登𣺌𣺌長懐不自勝錦瑟有時聞北渚¶
<pb:KR4d0061_WYG_003-13b>¶
鈿車何日到西陵地寒萱草猶難種天逺瑶華豈易慿¶
多謝蘓門清嘯客了無塵事染壺氷¶
　　　時興¶
綸巾短袖迎凉服蠒犢笨車乗興逰豈謂烟霞生曠逹¶
只縁塵土倦伊優更無傾盖將誰共縱有吹彫不我留¶
曽過酒壚唯獨醉幰前猶恨欠三騶¶
　　　暑中言事(分得華字/)¶
薫飈獵獵度融紗赫日流金樹影斜寢簟冷便鋪薤葉¶
<pb:KR4d0061_WYG_003-14a>¶
門裾輕愛曵橦華仙盤想挹三危露靈漢思乗八月槎¶
雪散氷丸猶長物鎮心堪笑茂陵𤓰¶
　　　初曙¶
漢宫金掌露淋漓椒殿装梅欲罷時宿靄空濛昏繡榻¶
曉暾依約上文㮰九苞威鳳猶棲閣三匝驚烏尚繞枝¶
玉女忩虚蓮燭謝西南金魄隠殘規¶
　　　和人留題華清宫温泉¶
玉唾神逰接漢京朝元金碧照天明香波淺鬭龍原潤¶
<pb:KR4d0061_WYG_003-14b>¶
炎液深&KR0636;雁甃清狎獵亂光浮𦸼井穹隆長影浸雕楹¶
聖皇勤儉無西豫輦輅經春烟草平¶
　　　秋風吟¶
獵遍蘭叢與桂枝巢居未必有先期靈䑓十仭烏隨轉¶
阿閣三重鳯豈知度栁暗催蟬嘒嘒出雲髙送雁離離¶
漢宫玉樹知何限争忍重吟畵扇詩¶
　　　閱史有感¶
縹帙青箱次第開慨然英氣轉難裁莫言美事俱長徃¶
<pb:KR4d0061_WYG_003-15a>¶
須有清風属後來彈鋏始知皆𤨏旅枕戈方信是雄才¶
平生自况真菲薄只是休容楚鴆媒¶
　　　詔開禮闈偶作呈諸友¶
星弧首闢羣英彀天畢初張衆目羅漢傳仍聞求泛駕¶
周明何止育菁莪碧紗已有蓬山籍緑李將分桂殿科¶
全仗阿香推轂力九門三月化陶梭¶
　　　省試蒲車詩¶
漢祀精禋潔云亭禪禮殊金泥伸祕襝車轂尚編蒲越¶
<pb:KR4d0061_WYG_003-15b>¶
席侔前制文茵愧後塗軟輪同致美規地用難符翠幰¶
芳蕤集華芝秀彩敷升中儀矩盛偹物壯皇圖¶
　　　天聖五年春省試獻羔開氷¶
國重司寒祭羔羊獻禮陳開氷遵舊典薦廟属昌辰肥¶
羜方登爼清壺兾饗神䖝疑非早夏狐聽異先春鑿鑿¶
凝光瑩峩峩發彩新何當比魚上從此出迷津¶
　　　元日作¶
萬夀稱觴日三光肇祚辰新陽方改故暖律已升春桃¶
<pb:KR4d0061_WYG_003-16a>¶
梗分朱户椒花獻紫宸子輿方飬浩何必造盤辛¶
　　　春日偶作¶
借問此何時南園蝶又飛杏梁棲紫燕麥隴覆驚翬榆¶
莢深堆砌楊花亂撲衣洛吟經永日還似舞雩歸¶
　　　梅花¶
洛涘幽居植江南驛使傳一陽初應候萬木獨為先素¶
蕚凌繁雪清香襲淡烟欲知佳麗處漢殿繞粧妍¶
　　　元日阻雨¶
<pb:KR4d0061_WYG_003-16b>¶
林花脉脉怯朝寒雨隔蘭庭曲水筵欲買春光無定價¶
東風撩亂擲榆錢¶
　　　和友人春日即事¶
小院閑扃照日長静探琅簡事虛皇依依柳䕃銀塘暗¶
習習風穿玳押凉碧合暮雲連礎潤緑攀竒樹透懐香¶
䝉山近得修真訣辟糓常飡太一糧¶
　　　酬金華山人春日見寄之什¶
漠漠鮮雲習習風谷鶯嬌囀小園中謝塘初長如䄄草¶
<pb:KR4d0061_WYG_003-17a>¶
湘渚難留避弋鴻輕雨落花紅撲地惹烟垂栁緑縈空¶
尋芳好伴髙陽侣深憶東山採藥公¶
　　　和友人春日即事¶
香閣登臨恨已多可憐蘭景又妍和書嚢閱盡應成癖¶
詩思狂來恐是魔玉樹芬芳連霧縠珠櫳隠映隔雲蘿¶
鸘裘貰得楊昌酒度日無悰倚瑟歌¶
　　　郡齋春日書懐¶
照日亭亭晝漸長烟藏幽砌蕙蘭香纎垂謝監園中桞¶
<pb:KR4d0061_WYG_003-17b>¶
嫩折羅敷陌上桑出谷曉鶯遷綺樹入簷風燕語雕梁¶
瑶華欲寄嶺頭信心逐白雲歸帝鄉¶
　　　長平懐古(康定元年任河東轉運副使入境題/長平驛舍先是先令公任河東漕使)¶
　　　　(捐舘公服除繼為/漕初至部賦此)¶
此子徒能讀父書兵降始信藺相如却令後代承家者¶
每到長平戒覆車¶
　　　題籌筆驛¶
卧龍纔起扶衰世料敵謀攻後出師幃幄既持先聖術¶
<pb:KR4d0061_WYG_003-18a>¶
肯來山驛旋沉思¶
　　　題韓溪詩四章¶
　　　　三泉縣近郊之一水清泚可愛問諸水濵曰¶
　　　　韓溪取地志驗之而信且曰韓信去漢而蕭¶
　　　　何追及於此因以名溪予以韓事於史甚顯¶
　　　　而溪並通邑其名獨晦故詩以題之¶
韓信未遭英主顧蕭何親至此中追君王有意争天下¶
不得斯人未可知¶
<pb:KR4d0061_WYG_003-18b>¶
平日漁樵皆病渉當年將相盡成功淮隂未濟鄼侯識¶
留得雄才歸漢中¶
水濵山曲蹔盤桓盛事臨風一據鞍莫訝史君頻歎詠¶
古來君相受知難¶
途中勝迹盡留題獨有韓溪未有詩直把蕪詞重疊咏¶
只圖流播路人知¶
　　　緑綺¶
楚舞休飛鶴燕歌罷繞梁髙堂横緑綺上客奏明光秋¶
<pb:KR4d0061_WYG_003-19a>¶
月華池浄春風蕙草香還卭有辭賦仙鳯正求皇¶
　　　蘅臯¶
蘅薄頻牽望陽林久駐鑣香嚢徒叩叩雲月自苕苕翠¶
佩傳情宻曽波託意遥翩鴻漸髙逝翻恨隔神宵¶
　　　深院¶
楊桞亭臺暮梨花院落深玉池波湛湛珠幌影沉沉逺¶
思隨莊蝶春懐怯雍琴萱蘓不蠲忿擁皋獨清吟¶
　　　春曉¶
<pb:KR4d0061_WYG_003-19b>¶
宿靄藏飛觀晨霞熀繡甍錦幃人未起珠樹鵲先驚爐¶
暖香初燼忩幽燭尚明更開花上露粧淚鬭盈盈¶
　　　芳草¶
綺節初抽翠金塘又託根何堪混蕭艾自合比蘭蓀碧¶
映龍池水青迷楚澤魂年年増恨處長信與長門¶
　　　公子¶
朝罷章䑓陌追隨紫燕光雁陂冠緑幘洛浦授明璫下¶
士營三窟名姬號四香十千沽斗酒結客少年塲¶
<pb:KR4d0061_WYG_003-20a>¶
　　　井上桐¶
擢幹殊瓊巘託根非嶧陽發華臨玉甃倒影覆銀牀方¶
待髙朋集寜容衆鳥翔尾焦期入㸑誰是蔡中郎¶
　　　栁絮¶
拂地髙陽翠影濃楊花斷續蔽香紅宻和微雨粘沙坂¶
亂逐輕風透綺籠漆圃旋驚飛蝶夢玉庭頻擬散鹽空¶
青門一望依依處十里金堤二月中¶
　　　宫詞¶
<pb:KR4d0061_WYG_003-20b>¶
金屋無人夜未央獨吟團扇倚椒房辟寒猶待君王意¶
鶴燄熒煌龍漏長¶
體輕全不勝鸞釵常羡同心上苑梅翠輦未來珠箔巻¶
漆盤猶貯夜明苔¶
　　　登江樓¶
飛觀接江干乗閑獨凭欄鮮雲横列岫芳草蔽遥灘梅¶
笛吹漁浦荃橈泛鷺湍登臨謝康樂寄逺折瑶蘭¶
　　　春逰¶
<pb:KR4d0061_WYG_003-21a>¶
紫燕動光輝春逰雁騖陂鶴天方爛熳鴻盖任追隨促¶
席開瑶瑟當歌汎羽巵言歸將薄暮不羡習家池¶
　　　夜讌¶
清夜開良讌金缾泛羽觴蕙肴芬潔爼蘭㷔耿華堂妙¶
舞流風雪妍歌繞棟梁西園堪賞玩明月照銀塘¶
　　　從軍行¶
汗馬出長城横行十萬兵晨駈左賢陣夕掩亞夫營雪¶
壓龍沙白雲遮瀚海平燕山紀功後麟閣耀鴻名¶
<pb:KR4d0061_WYG_003-21b>¶
　　　俠少行¶
錦帶佩呉鈎翩翩躍紫騮垂鞭度永埓挾彈過長楸平¶
樂十千酒南城百尺樓荆娥拂䨇袖日夕又遲留¶
　　　桃花¶
雨過新含灼灼華烟籠芳樹勢交加狂飛粉蝶穿朱檻¶
巧囀流鶯傍碧紗露井細香飄烈麝霜林濃艶散餘霞¶
囓毫更近成隂處似入仙源一逕斜¶
　　　早夏言懐¶
<pb:KR4d0061_WYG_003-22a>¶
碧檻初榮槿芳園已莠葽翠岑應觧鹿髙樹欲鳴蜩霞¶
綺籠飛觀雲峯映鎻寮霜紈徒比月仙馭好凌飈寒水¶
沉朱李新吟寄緑蕉藥房清氣爽荃壁冷香消玉沼圓¶
荷嫩蘭禳乳燕嬌薄帷安盡石幽徑採神囂每欲求飛¶
雪常思造結瑶浩歌頻倚瑟長袖幾炊彫静對黄梅雨¶
閑吹紫玉簫砌榴紅爛熳牕岫碧岹嶢袁渚踈還徃顔¶
居正寂寥且傾光禄酒莫發采菱謡¶
　　　秋夕偶懐¶
<pb:KR4d0061_WYG_003-22b>¶
小檻風驚葉幽庭露泫柯芳塵千里逺幽恨九回多螢¶
影穿簾押蛩聲出砌莎寸心無以冩愬月但長歌¶
　　　秋夕偶作¶
獨誦潘郎秋興賦閑吟謝守怨情詩風揺紅樹啼螿急¶
月照緑牕蓮漏遲¶
　　　秋夜聞笛¶
秋宵萬籟沉羌笛似龍吟向秀忽思舊馬融方好音細¶
聲寒入牖殘韵半和砧莫奏梅花曲旅人情更深¶
<pb:KR4d0061_WYG_003-23a>¶
　　　古寺清秋日五首¶
古寺清秋日微凉寳殿中玉題髙納月金鐸碎揺風翠¶
蘚縁階碧幽蘭裛露紅閑聼蓮葉漏吟對惠休公¶
古寺清秋日幽閑景倍殊晩雲遮鷲嶺新月照蝦鬚玉¶
露霑籬菊金風落井梧武泥求泛駕張翰莫思鱸¶
古寺清秋日登樓擁鼻吟微凉生(闕/)苑輕吹動香林牕¶
外螢飛火籬邉菊散金静彈流水曲何處有知音¶
古寺清秋日潘郎興倍長院閑披鶴&KR0769;人静掩鷹房樹¶
<pb:KR4d0061_WYG_003-23b>¶
宻驚晨鵲幽軒耿夜螿班姬應咏扇通夕恨昭陽¶
古寺清秋日含毫凭小樓雨微滋石蘚烟淡落霜楸紫¶
燕休巢幙蒼鷹已下鞲閑傾浮蟻酌時典鷫鸘裘¶
　　　重陽前五日探菊¶
比到重陽猶五日露披金菊滿東籬莫言預賞非真賞¶
大抵先時勝後時宻蘂不容群蝶采清香未許衆人知¶
幙中婉畫應多暇來伴淵明把酒巵¶
　　　重陽前兩日登樓望月¶
<pb:KR4d0061_WYG_003-24a>¶
寳刹翬飛切紫霄况蓮開士木緜袍黄昏尚倚危樓望¶
反照南榮唄梵髙¶
　　　翫月吟寄友人¶
桂魄騰輝朱户深𤨏寮珠箔夜沉沉慵聼北里吹竽燕¶
閑倚南樓擁鼻吟玉宇暗銷紅燭影銀牀斜轉碧桐隂¶
金缾剰貯程鄉酒留待龍交滿滿斟¶
薄宧覊塵事勞生困夏畦偶來逰日觀更喜躡雲梯便¶
擬紉蘭佩相招隠竹谿回看廣津路欲問轉多迷¶
<pb:KR4d0061_WYG_003-24b>¶
聞道頻揮霹靂手(見虞曹王/員外言之)定知不費琰之才且收丹¶
筆携詩筆來就花間把一杯¶
　　　逰仙詠¶
十二瑶樓切絳雲醉逰崑閬碧桃春烟藏玉樹棲鸞穏¶
露裛芝田唳鶴頻閑訪五城騎白鹿静尋三洞駕黄麟¶
紫房求看登真録說是明晨第一人¶
　　　送胡秀才歸絳䑓¶
飄飄詞賦已還卭法牖推賢繼祖風緩頰且驚儀舌在¶
<pb:KR4d0061_WYG_003-25a>¶
隻輪休歎阮途窮佇觀振翼遷喬木忍學棲衡嗜晩菘¶
楚寳定須三獻遇(胡君已/両上矣)肯教頻嵗泣如虹¶
　　　贈孫莊秀才¶
麗𦸼遒文絶比肩買符新自帝州還四溟浪濶鵾須化¶
三島路長鸞暫閑桂玉擅名將繼郤簞瓢樂道且晞顔¶
前春定奮冲天翼休抱如虹泣楚山¶
　　　送郭屯田牧涪陵¶
涪陵古郡接清䑓巴俗頻思叔度來魚竹乍分天顧息¶
<pb:KR4d0061_WYG_003-25b>¶
星軺初動隼旟開一揮暫輟含香職䨇筆猶淹視草才¶
佇聽陜棠民頌洽紫泥封詔下蓬萊¶
　　　和張嶢秀才勉弟之什¶
棣蕚聫華繼昔賢素園逰想已多年方觀藪鳯翔千仭¶
將見牀鸞上九天寛詔佇聞求泛駕盛時休憶賦歸田¶
來春定中穿楊箭好約抽毫玉陛前¶
　　　送昌黎先生歸秦亭¶
獨駕輕鴻返故園冠霞曽醉錦江烟五圖金記何年授¶
<pb:KR4d0061_WYG_003-26a>¶
九籥丹經幾處傳曉別閬州飛玊斚暮登秦嶺挹紅泉¶
椒庭他日重相見應許壺中看列仙¶
　　　送果州李推官赴闕¶
徳滿椒蘭學滿籝升堂鴻藻繼雲卿舜庠早巾巍峩選¶
(君廣丈/首薦)儉府還馳醖藉名捧詔定趨文石陛掦鞭將度¶
洛陽城麟䑓馬署期髙歩閑繹芸籖聽苑鸎¶
　　　送友人¶
携手北梁道送君南浦春斜陽沉璧彩流水濯纓塵郢¶
<pb:KR4d0061_WYG_003-26b>¶
酒頻揚觶燕歌旋愴神瑶華如可折堪寄隴頭人¶
　　　送溥上人逰川¶
火宅清凉廕慧雲海潮芳論更難倫鷹房暫鏁巴山下¶
虎錫還飛錦水濱貝葉文皆收縹帙木蘭衣不染紅塵¶
亭臯欲別偏多感縁是䨇林社裏人¶
　　　登通山閣有懐呈同人¶
小閣登臨春暮時綺櫩飛闥映逰絲鸎喧曲檻韓馮樹¶
蘚晦幽庭貢禹綦閑對碧雲吟桂水狂思長袂宿蘭池¶
<pb:KR4d0061_WYG_003-27a>¶
徘徊望斷江邉客采得瑶華寄與誰¶
　　　送劉推官歸冶源棲真館¶
髙情樂幽趣遂與塵事違巖谷久潛照魚鳥知忘機方¶
邀栗里㑹却指冶源歸借問歸何遽山中芝术肥¶
　　　送福州通判陳鑄殿丞(時為殿中御史/河東轉運史)¶
澤宫登甲第殿省滯時英閩國題輿貴稽山晝錦榮軼¶
才猶絆驥美俗仰誠衡夀母平反喜迎知訟牒清¶
　　　贈㑹稽尊師¶
<pb:KR4d0061_WYG_003-27b>¶
藐姑容化三隂館勾漏砂封六乙泥五練夜窮蒼玉机¶
七明晨彩碧雲梯冠霞髙挹浮㐀袂握髓深藏鬼谷谿¶
如有西山駐靈藥何妨相贈一刀圭¶
　　　贈自然表白大師三首¶
千仞清溪絶世紛先生髙卧白雲根近來名係丹䑓籍¶
多向䝉山見羡門¶
紫府仙人每馭飈朝逰三島暮三茅他年内史功成後¶
願結山隂世外交¶
<pb:KR4d0061_WYG_003-28a>¶
當感真公傳隠訣每言凡骨是仙材他時載挹浮㐀袂¶
直在崑峯十二䑓¶
　¶
　¶
　¶
　¶
　¶
　¶
<pb:KR4d0061_WYG_003-28b>¶
　¶
　¶
　¶
　¶
　¶
　¶
　¶
　潞公文集巻三¶
