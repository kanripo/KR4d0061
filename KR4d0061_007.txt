# -*- mode: mandoku-view; -*-
#+TITLE: 潞公文集
#+DATE: 2015-08-24 23:52:25.350175
#+PROPERTY: ID KR4d0061
#+PROPERTY: BASEEDITION WYG    
#+PROPERTY: JUAN 卷七
<pb:KR4d0061_WYG_007-1a>¶
欽定四庫全書¶
　潞公文集巻七　　　　　宋　文彦博　撰¶
　　律詩¶
　　　留守相公寵示東田讌集詩依韵和呈韓康公¶
嘗同徐勉搆東田花竹成隂雨後天為愛憲臺寛白簡¶
得隨相府賞紅蓮清尊屢釂呤情逸紅袖頻翻舞態妍¶
歸興直須三鼓盡月華况是十分圓¶
　　　端午日招諸公于弊園為角黍之㑹獨堯夫不¶
<pb:KR4d0061_WYG_007-1b>¶
　　　至因成小詩奉呈用資一笑(范相堯夫/時為西臺)¶
藥餌從來多客至人情大抵見榮觀戴崇貪赴安昌㑹¶
必為東田不足歡¶
　　　留守相公寵賜雅章召赴東樓真率之㑹次韵¶
　　　和呈¶
朱樓華閣府園東蝸陋仍依美庇中儉幕深嚴依緑水¶
楚臺髙逈快雄風四絃清切呈新曲雙袖蹁躚試小童¶
况是元規興不淺歸軒爭敢便怱怱¶
<pb:KR4d0061_WYG_007-2a>¶
　　　次韵留守相公同逰龍門¶
鑿開青障啟天門直㵼伊流洩汝濆(舊說禹鑿龍門/以洩汝海之水)八¶
節驚濤鼉振鼓千花寳塔雁翔雲巖隈雨過飛泉漲谷¶
口風回墜葉紛龕穴隆穹三像列樓臺華煥兩崖分方¶
陪茜斾來尋勝不就蒲飱趂茹葷北里笙竽皆擁從東¶
山羅綺半酣醺升堂共覩皤仙貌䇿杖同尋古士墳喜¶
脱貂冠親野老幸隨熊軾附邦君林巒岑寂真堪賞市¶
井喧譁漸厭聞人度長川猶隠映香銷古殿尚氛氲周¶
<pb:KR4d0061_WYG_007-2b>¶
生歸後蘭重佩荀令行時蕙更薫曉露未晞珠滴淚秋¶
花爭發錦桃文羣娃散歩塵生襪小舫爭登水濺裙釣¶
叟傍觀皆歎羡禪師迎謁盡歡欣既無冗局覊閑迹忍¶
促回軒背夕曛得向石頭溪上飲從今遂不畏移文(某/在)¶
(北都累求致政時駕曹林員外以映山紅曲詞見贈尋/荅之其末章云遂請後願頻醉石樓溪口今飲于石樓)¶
(有小娼獨得此/曲因以佐飲)¶
　　　次韵留守相公住雪應時¶
同雲瑞雪符丘禱喜氣歡聲動洛師農事迎知春後望¶
<pb:KR4d0061_WYG_007-3a>¶
時寒順應臘前期抽毫未見三英賦貴紙先傳六義詩¶
賢者與民同此樂下民無復共嗟咨¶
　　　次韵留守相公以羅門新渠並成喜而成詠¶
萬艘潭滙嘉猷里分洛疏伊盡北馳逺引駛風通越貨¶
肇營勝跡在唐詩通渠中梗年滋久羙利重興勢亦遲¶
漕口羅門今並復相君一一授成規¶
　　　知府學士(堯夫/)遠寄雅章曲念衰老謹依髙韵¶
　　　和呈粗伸感佩之意(范相/)¶
<pb:KR4d0061_WYG_007-3b>¶
幾年洛社盡朋簮照席瓊枝秀出林月夕同逰詩筆徤¶
花時共賞酒盃深帝綸中出榮開府使節西馳愴判襟¶
逺寄佳章念衰朽知君最有歳寒心¶
　　　和致政張(徽/)大夫見貽之什¶
自愧無才濟世難貂蟬掛了謝朝班襟形散逸塵埃外¶
杖履逍遥水石間君亦早抛華省貴人皆仰羡白雲閑¶
湖溪聞與郊居近不用拈錢剰買山¶
　　　送順師赴積慶院寂照菴結夏偶成二頌¶
<pb:KR4d0061_WYG_007-4a>¶
結夏南歸寂照菴潜移性海入華嚴從來野寺門風拙¶
頻與西堂受小叅¶
西堂舊有牧牛圖七祖真容列座隅雖是宗門粗淺法¶
從粗入細到無餘(野寺衆僧深有望/于慈悲開悟也)¶
　　　送彌陀實師訪積慶西堂順老¶
好去三摩地相逢兩㑹家禪心究實際慧眼絶空花聞¶
在東林日常烹北苑茶願將甘露味餘潤濟河沙(茶湯/各一)¶
(角聊資/禪話)¶
<pb:KR4d0061_WYG_007-4b>¶
　　　頌寄實師順師¶
傳聞二禪伯共是一家風悟處頭頭悟通時事事通西¶
堂入妙用寂照舍真空更有青青竹菩提法眼中¶
　　　余前此二紀保釐西郊與判臺李少師及洛社¶
　　　諸君逰龍門飲伊上有漁者獻鱖魚十數尾因¶
　　　作羮鱠坐客有思鱸之興余後守魏累請休致¶
　　　久而未遂曾為憶鱖詩寄洛下諸賢今年秋累¶
　　　與諸君飲於東田池上葦間鱠魚炊香稻以佐¶
<pb:KR4d0061_WYG_007-5a>¶
　　　酒浩然有江湖是詩并録憶鱖詩如左(元豐中/留守西)¶
　　　(京/作)¶
一尊江上思鱸酒兩首伊濵憶鱖詩今日東田遂前請¶
香稉緑蟻鱠紅絲(元豐甲子/秋十一日)¶
　　　嘉祐中余尹河南與少師李公明龍圖董巨源¶
　　　集賢王伯初同逰龍門漁者得鱖魚數十尾以¶
　　　助杯柈飲興皆歡日月云邁㡬二十年感舊念¶
　　　㳺作憶鱖詩乃思鱸之比也(李東之董沔王起/熙寜中北京作)¶
<pb:KR4d0061_WYG_007-5b>¶
西風一棹思鱸興抖擻塵纓歸舊廬最憶香山石樓下¶
清伊深處釣寒魚¶
追思洛社閑逰伴屈指于今大半亡若到龍門更聞笛¶
定知悲感似山陽¶
　　　堯夫惠簟¶
使指及門傳惠賜&KR0008;春薤葉水紋寒相君鼎意多兼濟¶
欲使炎天老者安¶
　　　清明日玉津園賜宴即席(元豐/七年)¶
<pb:KR4d0061_WYG_007-6a>¶
節應桐華始筵開禁苑新推恩縁舊物如惠及陳人衆¶
樂聞天奏同寅㑹柄臣蘭肴享豐潔桂醑釂芳醇覆育¶
需雲廣㴠濡湛露均桑榆垂晩景何路報堯仁¶
　　　西歸日瓊林苑賜宴即席¶
竊禄叨榮四紀餘退思僥倖亦無如趨朝再覩新宫省¶
解綬還歸舊里廬報國丹心明皎皎戀軒疲足去徐徐¶
羣公盡出都門祖盛事光於漢二踈¶
　　　臣得請致政赴闕謝恩脩覲禮成回歸西洛感¶
<pb:KR4d0061_WYG_007-6b>¶
　　　恩戀聖情激于中謹成五言十二韵詩一首齋¶
　　　沭繕冩上進¶
遭時方筮仕渉道未逢原四紀叨榮禄三朝忝重恩華¶
顛固一節厚載託孤根得謝縁矜老求全愧達尊懋官¶
非尚徳進秩玷維垣海納推&KR0636;育天容示保存賜筵臨¶
黼座别㫖釂金罇獻替蒭詞拙詳延玉色温雲章訓深¶
厚日接寵便蕃穆穆辭宸扆遲遲去國門戀深惟有涕¶
感極却無言誓竭忠勤志書紳戒子孫¶
<pb:KR4d0061_WYG_007-7a>¶
　　　臣伏䝉聖恩今月二日就瓊林苑特遣中使寵¶
　　　賜御詩仰味聖言恭披宸翰曲推恩禮過奬愚¶
　　　臣感愧之深負荷弗克輒課愚陋恭和聖製¶
老臣為感聖恩殊趣治輕裝覲帝居錫宴便藩親鳯扆¶
賜章重疊捧龜書康時有志才終短報國無功術已踈¶
身在洛陽心魏闕願傾丹懇上公車¶
　　　次䪨留守相公(韓康國/)光和運使度支(陳/)詩¶
今古雖殊事不殊古今賢相事相符昔惟晉國今康國¶
<pb:KR4d0061_WYG_007-7b>¶
皆自西都鎮北都(麻制有卧䕶北門/予喜裴度之老)奕葉公臺縁世濟¶
累朝名徳與功俱鎔成九鼎歸良冶玉季金昆動一鑪¶
　　　送圓明大師歸吳興¶
數曲清琴達舜聰瑶津仙苑助薫風朝端多士知音久¶
霅上故棲歸思濃(恊韵/)命服鮮華新爛椹行裝輕簡舊¶
焦桐鄉人若問大檀越盡在食經千部中¶
　　　某再獲謝事歸老洛師留守相公(玉汝/)寵惠台¶
　　　什過形奬予謹達來貺¶
<pb:KR4d0061_WYG_007-8a>¶
二聖恩深念老臣許從休退樂伊濵重觀景物皆塵迹¶
喜見居留是故人林下放懷無檢束尊前道舊長精神¶
公難久作東田伴却作黄樞秉化鈞¶
　　　留守相公寵示喜雨雅章曲有推借謹抒鄙意¶
　　　上荅¶
嵩雲累晝結層隂一夕霶&KR1115;濟物深稼穡首資千畆藉¶
焦勞頓釋兩宫心髙臺便有凉風至奥室全無暑氣侵¶
利澤定知均率土保釐再起作商霖¶
<pb:KR4d0061_WYG_007-8b>¶
　　　留守相公(玉汝/)疊惠雅章過形奬借弟以老乏¶
　　　才思難以繼聲輒以二十八言為謝¶
薦捧佳章頻歎服洋洋盈耳類鏘金老昏拙澁無才思¶
勉強難為繼大音¶
　　　余於洛城建春門内循城得池數百畆其池乃¶
　　　唐之藥園因學徐勉作東田引水一支灌其中¶
　　　歳月漸久景物已老喬木修竹森然四合菱蓮¶
　　　蒲芰于沼于沚結茅搆宇務實去華野意山情¶
<pb:KR4d0061_WYG_007-9a>¶
　　　頗以自適故作是詩¶
引得清伊一𣲖通三灣相接勢無窮便成𣺌𣺌江湖趣¶
更有蕭蕭蘆葦風西洛故年為勝地東田今日屬衰翁¶
藥園事迹分明在盡見雲卿舊記中(唐沈佺期雲卿藥/園記東田乃其舊)¶
(地/)¶
　　　逰東田八䪨¶
文物平津閣風流太傅山勝逰松島外故迹藥園間霜¶
蔀編為屋寒荆刈作闗窻欞雲漠漠畦竇水潺潺蘆渚¶
<pb:KR4d0061_WYG_007-9b>¶
炊烟起萍漚釣艇還竹經朝雨翠荷借夕陽殷幽興能¶
招隠髙情自愛閑從來行樂處擕手一開顔¶
　　　與之珍朝議(慕容/伯才)秋日東田觀魚擲餅水中魚¶
　　　食者衆¶
觀魚雖是樂莫作羡魚心退而能結網所得過千金¶
垂鈎與施食乃是兩般心莫作魯人意公張取百金¶
鳬鷗兩閑暇知我無機心躍淵宜自在直莫上鈎金¶
　　　前日䝉留守相公(玉汝/)延飲于中和新堂仍别¶
<pb:KR4d0061_WYG_007-10a>¶
　　　設氊帳欲令羸老暫憇翌日小娃已傳其説輒¶
　　　成小詩¶
新堂仍設舊青氊欲使劉伶暫醉眠何似竒章南澗上¶
别開一室待焦先¶
　　　留守相公(玉汝/)於中和堂之西偏别設氊帳以¶
　　　待老夫中憇嘗以拙詩為謝尋䝉荅貺仍改題¶
　　　所憇為醉眠菴不任感戴輒依髙䪨和呈¶
中和堂飲夜厭厭逸客峩冠欲墮簮深荷相君憐老意¶
<pb:KR4d0061_WYG_007-10b>¶
改題氊幄醉眠菴¶
　　　留守相公(玉汝/)寵示嘉篇有棠隂舊㳺之句過¶
　　　奬難當輒敢和呈¶
曹酒清醇飲易酣接籬倒着不須簮甘棠舊憇人無咏¶
何似退歸伊上菴¶
　　　再和留守相公(玉汝/)惠雅章¶
蝸舍歸來多閉户貂冠掛了不留簮每登丞相潭潭府¶
常憇西廂大隠菴¶
<pb:KR4d0061_WYG_007-11a>¶
　　　再和留守相公繼示雅章¶
兩兩台符世仰瞻髙懷冲淡厭華簮經綸器業時方頼¶
難遂南陽卧草菴¶
　　　送留守相公(康國/韓公)歸闕¶
尊前不制淚汍瀾大底人情老别難東閣賔朋漸分散¶
西都風景便闌珊惟憑魚鴈通書問祗對松筠想歳寒¶
公衮還朝副公望永將天下置之安¶
　　　次韵致政中散(荀龍/)寵惠雅章¶
<pb:KR4d0061_WYG_007-11b>¶
承枉安車訪孟津披雲喜覩舊風神昔年友㑹心相契¶
今日朋從意轉親華髪並䝉難老福清尊莫作獨醒人¶
髙門積慶簮纓盛世上尊榮孰比倫¶
　　　致政中散(苟龍/)連惠三萹俯光衰老輒亦依䪨¶
　　　和呈再鼓羸師其氣已竭止希一覽而弃之可¶
　　　也¶
郢樓髙唱麗陽春重疊三章妙入神席上縱歡殊不倦¶
尊前道舊轉相親故交共是休閑客令子今為輔弼人¶
<pb:KR4d0061_WYG_007-12a>¶
河内仙居頗優逸風流雅尚有誰倫¶
　　　河陽寄留守相公(堯夫/)¶
蹔别熒煌座初為半月期洛城歸意切不獨為花時¶
　　　次䪨留守相公(堯夫/)促令歸洛¶
自古錦城雖可樂猶言不若早還家三城争似洛城樂¶
只是安仁一縣花¶
　　　謝留守相公(堯夫/)惠書及詩意愛勤重¶
河陽滿縣花稱好仰望三川難比肩留鑰惠詩鏘玉振¶
<pb:KR4d0061_WYG_007-12b>¶
采毫洒墨燦星聫尊前畢集鄒枚客舟上同登李郭仙¶
伊叟依劉心更切柴車促駕即言還¶
雨後全無京洛塵名園勝景足逰人東田兼有春毬探¶
來就三城報得春(昨日東田吏來獻探/春毬且言花已盛開)¶
　　　題河陽太師堂二首¶
自别三城十九年重來舊迹總依然鯉庭兼是魚符守¶
戱綵承顔慰目前¶
河橋洛宅近相望三月花時日又長蹔整安居來子舍¶
<pb:KR4d0061_WYG_007-13a>¶
為我特啟太師堂¶
　　　㳺花市示之珎(慕容/)¶
去年春夜㳺花市今日重來事宛然列肆千燈争閃爍¶
長廊萬蘂鬭鮮妍交馳翠幰新羅綺迎獻芳尊細管絃¶
人道洛陽為樂國醉歸恍若夣鈞天¶
　　　題伊叟菴二首(伊南積慶/墳院北菴)¶
斯干室上上方北巖伴自為伊叟菴每到庵中須熟寢¶
覺來惟共老僧談¶
<pb:KR4d0061_WYG_007-13b>¶
此菴菴北望伊堂南望伊川極目長更有箕山并頴水¶
連延直入挂瓢鄉¶
　　　清明後同秦師端明㑹飲於李氏園池偶作(曾/孝)¶
　　　(寛/)¶
洛浦林塘春暮時蹔同㳺賞莫相違風光不要人傳語¶
一任花前盡醉歸¶
　　　賢大師以諸巨公畵像見示傳神寫照曲盡其¶
　　　妙兼丐拙詩輒成一首奉呈¶
<pb:KR4d0061_WYG_007-14a>¶
用志專精妙入神援毫肖象奪天真能將繪素傳竒表¶
似與公侯結勝因婁徳髙僧通夙命王維善畵記前身¶
師縁素習今生悟曾冩雲臺四七人¶
　　　題郭熙畵樵夫渡水扇¶
淺水深山一徑通樵夫渉水出林中可憐畵筆多情思¶
冩在霜紈一扇風¶
　　　經畧大觀文相公(堯夫/)寄示東田别後一萹謹¶
　　　次元䪨(范時尹/太原)¶
<pb:KR4d0061_WYG_007-14b>¶
出處交逰數十年故情勤重見矜憐東田屢渉求羊徑¶
西洛頻陪李郭仙四路連城歸節制萬兵開府杜威權¶
雅章垂貺尤竒絶走筆如風似湧泉¶
　　　次韵留守相公(玉汝/)以某赴東庄特賜佳萹¶
東郊瘠土纔千畆繞舍團椒僅百家地接玉泉多草木¶
路經緱嶺少風沙能留過客雖無餌時對清罇亦有花¶
昔日相君曾䧏頋常憂蝸陋不容車¶
　　　賀經畧太尉相公(玉汝/)移鎮太原¶
<pb:KR4d0061_WYG_007-15a>¶
國節移前晉階符應列星新開大幕府衆號小朝廷風¶
偃殊鄰服威加絶塞寧歸來煙閣上肖象炳丹青¶
北首并州路旌幢擁畵輪萬兵嚴後從百吏拜前塵漢¶
相儀刑重堯風氣俗淳政成期月報四海望鴻鈞¶
將軍號令栁營傳緩帯投壺自適然一片笙歌聞四面¶
晉公舊事在龍泉¶
晉陽襦袴歌來暮洛宅衣冠動去思若到参墟念嵩少¶
北園南望下樓遲¶
<pb:KR4d0061_WYG_007-15b>¶
　　　憶東溪(近得洛信云東溪/水漲舟行頗駛)¶
常憶東溪溪上坐相從惟有野僧來可憐鷗鳥知人意¶
料得無機總不猜(北京/作)¶
　　　某以端居多暇懷洛城詩伏䝉運使兵部俯垂¶
　　　屬和拙詩伸謝(吴審/豐)¶
倦翼念歸林幽懷動越吟更回谿叟信深契野雲心巴¶
里傳髙唱英韶繼善音便須傳洛社紙價重千金¶
　　　運使兵部以某馳想林泉拙詩言志薦承屬和¶
<pb:KR4d0061_WYG_007-16a>¶
　　　曲有褒嘉今復致謝¶
為憶伊川塢因成洛社吟永言聊見志真賞得知心黼¶
繡頻加餙䕫牙屢振音傳家同祕寳不啻滿籝金¶
　　　運使兵部見采拙詩四沭繼和唱者已竭而荅¶
　　　者無窮内省小巫敢當大敵既難收合餘燼願¶
　　　為城下之盟¶
引玉纔三唱投珠已四吟(出荒拙者三/䝉屬和者四)一鈞皆恊律(並/䝉)¶
(次䪨/見和)六義盡同心巨浸傾無竭洪鐘叩有音鼓行君正¶
<pb:KR4d0061_WYG_007-16b>¶
勇怯者願聞金¶
　　　元師遷化其徒得舍利供於天鉢因作四十言¶
　　　讃歎既而得殿省蘇承詩又增十字¶
師今順寂去所寂竟如何倐爾歸無物湛然同太虛化¶
成三昩火超出四禪居方悟祗園法又勝漆園書蘇君¶
善知識言詩更起予¶
　　　令弟堅官滿歸京偶成四十言代書寄判武學¶
　　　顧學士畧資一噱¶
<pb:KR4d0061_WYG_007-17a>¶
多年判武學未改舊官銜有意將投閣無人為解驂師¶
資盡韜畧况味極虀塩聞説鱸魚好歸心風滿帆¶
　　　䝉惠咸陽水梨極佳快(陶隠居謂/棃為快果)太原鳯棲梨¶
　　　少許納上非報也欲校其味耳(吕大忠/運使惠)¶
鳯棲佳果玉漿寒馬乳龍鬚味一般(太原蒲桃/名重天下)未敢便¶
教充釘坐更將冰蜜校量看(咸陽有氷/蜜之名)¶
　　　承荅詩披覽歎服無已今復和呈資一噱而巳¶
藥録雖稱性味寒滌煩功效有多般從來御宿佳名著¶
<pb:KR4d0061_WYG_007-17b>¶
豈與西沙一例㸔(魏人謂壓/沙為西沙)¶
　　　承惠梨栗前詩止及梨今并及之荒詞喧黯又¶
　　　增戰慄¶
盈襜始自終南采兼量初從御宿般寄到鄴城人未識¶
阿通欣躍已先㸔¶
　　　承惠鱖白魚蛤蜊仍以佳章見示并深珍感輒¶
　　　依來䪨奉和且申致謝之意(河北運使郭/民憲考功惠)¶
多魚見饋逾雙鯉異味兼常過八珍更使伊賔垂釣手¶
<pb:KR4d0061_WYG_007-18a>¶
轉思江上鱠鱸人¶
望月懷珠重紫唇隔墻聞賣已稱珍奩収篋貯承佳惠¶
深濟頺山病酒人¶
　　　偶書荅岐守吳卿(幾復/)北京作¶
君説歸期未有期西風又是鱠鱸時何當㑹集香山伴¶
同赴松牕燭下棊¶
　　　東溪奉送景仁内翰歸東都三首¶
君自東都至西洛風光相賞不相違瑞雪承露從頭㸔¶
<pb:KR4d0061_WYG_007-18b>¶
㸔到桃黄興盡歸¶
暮春脩禊洛川逰絲管隨登李郭舟仲損昌言俱未至¶
凝眸東望不回頭(張仲損/張昌言)¶
送君東至伊東塢東望青嵩與白雲又向嵩雲更東去¶
花前把酒惜離羣¶
　　　頌送天鉢長老(若冲/)北京作¶
江吳行化久法眼衆推尊不憚南來逺緣從北請煩潮¶
音振祖道朔土闢宗門有授傳髙弟無遮接下根慈航¶
<pb:KR4d0061_WYG_007-19a>¶
拯羣溺慧日破重昏老守心迷鈍求師示一言¶
　　　五老㑹詩(元豐三年九月諌范鎮内翰卿張宗/益工部  張問  議史炤大)¶
四箇老兒三百嵗當時此㑹已難倫如今白髪㳺河叟¶
半是清朝解綬人喜向園林同燕集更縁尊酒長精神¶
歡言預有伊川約好作元豐第四春(為來歳/張本)¶
　　　耆年㑹詩(富公第一十太師/第二  共  二人)¶
九老唐賢形繪事元豐今勝㑹昌春垂肩素髪皆時彦¶
揮麈清談盡席珍染翰不停詩思徤飛觴無筭酒行頻¶
<pb:KR4d0061_WYG_007-19b>¶
蘭亭雅集誇脩禊洛社英逰貴序賔自愧空踈陪几杖¶
更容欵宻奉簮紳當筵尚齒尤多幸十二人中第二人¶
　　　再酬富公一絶¶
洛下衣冠今最盛當年尚齒禮容優惟公福夀并勲徳¶
合是人間第一流¶
　　　次䪨秦師經畧吕通議過洛少留¶
喜過西都暫解鞍尊前不惜醉酡顔推襟道舊從容久¶
落筆詩成傾刻間塞外定知威令肅幙中常得雅歌閑¶
<pb:KR4d0061_WYG_007-20a>¶
相門出相歸人望𤨏闥難淹侍從班¶
　　　家園花開與陳大師飲茶仝賞呈伯夀劉正叔¶
　　　(楚/)昌言(張/)¶
今朝自賞家園花濃艶繁英粗可誇外監上坡俱不至¶
紫團仙客共烹茶¶
　　　近以洛花寄獻齋閣䝉賜詩五絶褒借輒成五¶
　　　篇以荅來貺(寄酧洛陽曽/端明孝寛)¶
左魏牛黄數十枝洗粧添色又新竒金刀剪送三城去¶
<pb:KR4d0061_WYG_007-20b>¶
聊助山翁宴習池(謂陳/園也)¶
山翁為賞洛花竒采筆連揮五絶詩口沬手胝頻捧讀¶
蘭亭醉墨尚淋漓¶
舊説河陽滿縣花安仁當日頗矜誇洛城花品雖竒絶¶
多出尋常百姓家¶
朱輪大斾行春樂濟上山陽景物佳莫羡洛城花品好¶
三城本自有朱砂(朱砂紅洛中竒/品陳園亦有之)¶
後園不見栽桃李舊尹無能可自知縱使當時曾手植¶
<pb:KR4d0061_WYG_007-21a>¶
經今十載亦凋衰(來書云孟之後園/尋常桃李亦鮮)¶
　　　聞近有真率㑹呈提舉端明(司馬/)¶
近知雅㑹名真率率意從心各任真顔子簞瓢猶自樂¶
庾郎鮭韮不為貧加籩只恐勞煩主緝御徒能困倦賔¶
務簡去華方盡適古來彭澤是其人(是詩也率爾而作/斐然而成雖甚鄙)¶
(拙亦有希/真之意焉)¶
　　　提舉端明寵示三月三十日雨中書懷包含廣¶
　　　博義味精深詞髙䪨險宜其寡和輒次元䪨¶
<pb:KR4d0061_WYG_007-21b>¶
春光垂欲盡夏景漸增添&KR0625;&KR0625;松篁茂蕭蕭風雨兼花¶
心隨絮落屐齒被苔粘巧囀鶯遷木驚飛燕入簾蝦鬚¶
穿曲沼虎爪度前簷坐久香銷炷吟多費筆尖雲容方¶
靄靄日色未炎炎舞鶴傾丹頂㳺龜散緑髯命賔常務¶
率出令更湏嚴詩咏當堦藥書尋傍架籖蘭芬衣可襲¶
露潤草俱沾貴近辭金馬編修賜玉蟾髙懷惟自適獨¶
樂未嘗厭赤白曾諮丙丹青每誚閻冲和縁飬浩寂寞¶
為安恬身處貧無愧心貪道不亷成文推大手濟用鄙¶
<pb:KR4d0061_WYG_007-22a>¶
輕縑視履循清節祈恩陋雜占聞韶欣鳯舞在&KR0488;愛魚¶
潜鱸鱠思魚艇貂冠望酒帘聖時非吏隠賢業繋民瞻¶
撫事惟公論摛辭乃自謙保躬誠易退康世義難淹類¶
句慙無取酬言幸不嫌¶
　　　奉陪伯温中散(程/)伯康朝議(司馬/)君從大夫(席/)¶
　　　於所居小園作同甲㑹¶
四人三百十二歳况是同生丙午年招得梁園同賦客¶
合成商嶺採芝仙清談亹亹風生席素髪飄飄雪滿肩¶
<pb:KR4d0061_WYG_007-22b>¶
此㑹從來誠未有洛中應作畵圖傳¶
　　　子山朝奉倅汝隂過洛訪别求詩(陳安/壽)¶
鄴下才名同七子六年開幕得嘉賔(子山前佐大名使/幕六年老拙所頼)¶
屈從潁水投餘刄合去甘泉作從臣素以潘陽敦信睦¶
仍於洛孟得仁鄰士元驥足難羈絆即見康衢勢絶塵¶
　　　留守相公和提舉端明作三壽公字䪨詩輒繼¶
　　　前䪨¶
三川開盛府萬鑰主離宫雪苑延梅叟湖園奉晉公因¶
<pb:KR4d0061_WYG_007-23a>¶
依念有素出處幸多同雅㑹歡言意今推前軰風¶
　　　右紀留守相公(韓康公/)¶
千載親逢聖三槐位忝公周行簉鵷鷺渭水愧羆熊致¶
主曾無術康時豈有功台文形雅咏褒假過優隆¶
　　　右自述并謝留守相公¶
春色滿伊嵩春花拆萬紅欣逢翰林主還訪玉壺公聽¶
賞吹簫鳯陪隨飛盖鴻尊前忍輕别樂事轉頭空¶
　　　右景仁内翰¶
<pb:KR4d0061_WYG_007-23b>¶
水軒淙夜響花寨&KR1433;春紅中有羣書府恬然獨樂公清¶
吟如唳鶴髙翥若冥鴻汗簡猶多費時聞槖屢空¶
　　　右君實端明¶
　　　承伯夀大蓬惠書寄大小鉢嚢花并語及敝居¶
　　　松下石上之飲因成二小詩¶
片石長松時下有青山緑水覺來無姚黄賞盡東歸去¶
六六峯前㑹酒徒¶
大小鉢嚢花色好不知得似此間無玉華峯下應頻賞¶
<pb:KR4d0061_WYG_007-24a>¶
綺里園中是飲徒¶
　　　次䪨留守相公洛中金橘¶
嘉實本從南地産移栽洛土結成時踰淮未必全為枳¶
方信中邦物物宜¶
　　　北都留守相公(韓/)以某頃守魏都粗脩齋舍特¶
　　　加標牓仍示雅章謹依髙䪨¶
載守銅壺踰八歳漸營凉室與温房踈簾夏捲清風閣¶
宻幄冬褰愛日堂牕静坐聞松竹䪨徑深行襲蕙蘭香¶
<pb:KR4d0061_WYG_007-24b>¶
已慙必葺非宏麗更愧佳章比召棠¶
　　　贈國信畢少卿(仲衍前作/北京僉判)北京作¶
鄴下當推七子才兎園賔客重鄒枚三千里外出疆去¶
四五年前㸃頓來將幙未歸慙老大使旃重到喜追徘¶
朔風不度龍沙逺只向雲中講信回¶
　　　荅龎相家園雖陋春物向榮日兾相車時枉逰¶
　　　覽未䝉寵降承貺佳章謹次嚴韵¶
一㕓幽趣斗城西竹映軒窻栁拂堤園吏每誇風物羙¶
<pb:KR4d0061_WYG_007-25a>¶
主人常歎簿書迷碧池荷動觀魚戱朱檻梧傾待鳯棲¶
惟願毗耶長者至莫憂花裏有鶯啼(公初還致政有詩/云毗耶長者入街)¶
(初又樂天有惟憂/花𠂻鶯饒舌之句)¶
　　　題龍門奉先寺興禪師房(元豐三年十月時自/判北京移西京十月)¶
　　　(赴積慶/墳回作)¶
伊叟已先至興公猶未歸憑髙東北望一片白雲飛¶
　　　偶書扇面¶
人生七十古來希老境來侵老病隨自筭愚年垂九十¶
<pb:KR4d0061_WYG_007-25b>¶
也湏漸愧耳聾遲¶
　¶
　¶
　¶
　¶
　¶
　¶
　潞公文集卷七¶
