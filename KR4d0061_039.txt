# -*- mode: mandoku-view; -*-
#+TITLE: 潞公文集
#+DATE: 2015-08-24 23:52:25.879405
#+PROPERTY: ID KR4d0061
#+PROPERTY: BASEEDITION WYG    
#+PROPERTY: JUAN 卷三十九
<pb:KR4d0061_WYG_039-1a>¶
欽定四庫全書¶
　潞公文集巻三十九　　　宋　文彦博　撰¶
　　舉官¶
　　　舉楊文舉¶
臣切見利州路提㸃刑獄楊文舉亷勤幹敏前年利州¶
路大飢臣累牒本官體量救濟偹見用心集事以致流¶
民不致重困伏乞朝廷特賜旌奨陞陟任使如經擢用¶
後犯正入己賍臣甘同罪取進止¶
<pb:KR4d0061_WYG_039-1b>¶
　　　舉田瑜¶
臣切見益州路轉運使田瑜材識通敏自到本路歳月¶
未乆而辦集財賦更張弊原皆有倫理今臣保舉堪充¶
升陟任使如經擢用後犯正入已賍臣甘同罪取進止¶
　　　舉李九言¶
臣切見太常博士李九言九經登第學術精深施行為¶
政動有規法前任益州通判益州適值歉歳與臣恊力¶
賑濟飢民偹見績効今已得替到闕切縁益州通判得¶
<pb:KR4d0061_WYG_039-2a>¶
替舊例皆得升陟差使近因臣僚爭授益州通判遂停¶
舊例止得循資而九言之職勞未録首為新制所限伏¶
乞朝廷體察特賜升陟任使或悉其學術任以檢討之¶
職如經擢用後犯正入已賍或舉不如狀臣甘連坐取¶
進止¶
　　　舉張撲等¶
　准勑節文令臣限一月内舉官三員于通判内舉成¶
　資以上一員充知州者¶
<pb:KR4d0061_WYG_039-2b>¶
臣切見秘書郎通判永興軍張掞文學政事輩流所推¶
兼兩任陜西通判並有聲稱臣今保舉堪充知州張掞¶
不是見任中書樞宻院及臣之親戚兼歴任中並無賍¶
濫及私罪情理重者如經朝廷擢用後若賍汚不理苛¶
刻害民臣甘當同罪謹具狀奏聞¶
臣切見太子中允知汾州平遥縣陳湜文行純懿政事¶
詳敏臣今保舉堪充通判其湜不是見任中書樞宻院¶
及臣之親戚歴任中並無賍濫及私罪情理重者如經¶
<pb:KR4d0061_WYG_039-3a>¶
擢後若賍汚不理苛刻害民臣甘當同罪謹具狀奏聞¶
臣切見秀州軍事判官鄧申禀性公直蒞官幹亷臣保¶
舉堪充京官知縣其鄧申不是見任中書樞宻院及臣¶
之親戚歴任中並無賍濫及私罪情重者如經擢用後¶
若賍汚不理苛刻害民臣甘當同罪謹具奏聞¶
　　　舉蓋平等¶
　臣近准勑保舉通判永興軍張掞充知州今准中書¶
　劄子為張掞今任永興軍通判當知州兼以奉聖㫖¶
<pb:KR4d0061_WYG_039-3b>¶
　候得替與試令臣依勑別舉官聞奏者¶
臣切見國子博士通判并州蓋平乆于從政素有能聲¶
臣保舉堪充知州其蓋平不是見任中書樞宻院及臣¶
之親戚兼歴任中並無賍濫及私罪情理重者如經朝¶
廷擢用後若賍汚不理苛刻害民臣甘當同罪謹具奏¶
聞¶
臣切見屯田員外郎通判廣州張譚累更任使素有聲¶
稱臣今保舉堪充知州其張譚不是見任中書樞宻院¶
<pb:KR4d0061_WYG_039-4a>¶
及臣之親戚兼歴任中並無賍濫及私罪情理重者如¶
經朝廷擢用後若賍汚不理苛刻害民臣甘當同罪謹¶
具奏聞¶
　　　舉張宗益(治平/二年)¶
臣切見湖北轉運判官都官員外郎張宗益學識精深¶
議論宏博蒞官為政所至有聲臣今保舉堪充䑓閣清¶
近之職所舉不如狀臣甘謬妄之坐¶
　　　舉趙士宏¶
<pb:KR4d0061_WYG_039-4b>¶
臣切見駕部員外郎知永州趙士宏識慮詳明敏于從¶
政試以繁劇必能幹濟臣今保舉堪充陞陟繁難任使¶
如所舉不如今狀臣甘謬妄之坐¶
　　　舉姚復(治平二/年十月)¶
臣切見大理寺丞姚復學政精勤臨事幹敏士檢端慤¶
為衆所知臣兩奏充掌機宜文字偹見其能伏望聖慈特¶
賜召試出身如經擢用後所舉不如狀甘謬妄之坐¶
　　　舉楊遂(治平/)¶
<pb:KR4d0061_WYG_039-5a>¶
臣切見綘州團練使楊遂出于行陣累有戰功塵軍廂¶
主落權涇原州總管及㳂邊都巡檢使頗有績効兼年¶
齒方壯臣今保舉堪充管軍及邊上重難任使如䝉朝¶
廷擢用後不如所舉臣甘連坐¶
　　　舉張掞(治平二/年四月)¶
臣切見龍圖閣直學士張掞議論堅正器識周通先朝¶
侍讀學士揆之弟學問優博有兄之風臣今保舉堪充¶
經筵之職如所舉不如狀臣甘謬妄之坐取進止¶
<pb:KR4d0061_WYG_039-5b>¶
　　　舉劉航(年月/同)¶
臣切見屯田郎中白波都大提舉輦運劉航駕部員外¶
郎提舉在京倉草塲李希逸知永州比部員外郎趙士¶
宏並才術優長臨事精敏臣今保舉各堪充陞擢繁難¶
任使如所舉不如狀甘當同罪取進止¶
　　　舉魏沂(治平/二年)¶
臣去年夏奉制判永興軍奏辟河南府伊闕縣主簿魏¶
沂就若充京兆府學教授未到任間臣被召赴闕沂已¶
<pb:KR4d0061_WYG_039-6a>¶
經流内銓投狀情願更不赴任在銓祗候注官勘㑹沂¶
自嘉祐八年登進士第初任河南府伊闕縣主簿方十¶
箇月以臣奏舉罷官不成考第近知改注真定府户曹¶
叅軍猶待逺闕伏縁本人乆預太學生員衆所推其學¶
業臣今保舉伏乞朝廷改注沂西京或南京國子教授¶
差遣免致乆罷官守妨廢資考足以推廣學業訓勵生¶
員¶
　　　舉任逸(熈寧四/年正月)¶
<pb:KR4d0061_WYG_039-6b>¶
臣切見都官員外郎通判鄧州任逸賦性明敏臨事精¶
詳臣今保舉本官堪充陞陟繁難任使如擢用後犯正¶
入已賍及不如舉狀甘當同罪伏候進止¶
　　　舉賈青¶
臣勘㑹本路安撫司所管棣州素號劇郡兼有第十六¶
將官在彼駐劄近聞知州虞部郎中張昌期奏乞宫觀¶
差遣今切見通判大名府庫部員外郎賈青乆歴事任¶
才用周敏伏乞朝廷就移青知棣州所貴繁劇得人如¶
<pb:KR4d0061_WYG_039-7a>¶
朝廷擢任後不如舉狀及犯入已賍臣甘同罪取進止¶
　　　又¶
臣近奏舉通判大名府庫部員外郎賈青知棣州今聞¶
朝廷以别差下人臣勘會慱州知州王休復到任已及¶
二年以上縁本州係居黄河地分合係舉官去處兼所¶
管就粮儲軍不少全藉得人臣切見賈青乆歴事任才¶
用周敏伏乞朝廷就差賈青知慱州候王休復任滿日¶
交割勾當所貴繁劇得人如䝉朝廷擢任後不如舉狀¶
<pb:KR4d0061_WYG_039-7b>¶
及犯入已賍臣甘同罪取進止¶
　　　舉范祖禹(元豐七/年二月)¶
臣切見奉議郎編修資治通鑒范祖禹文行&KR0757;守為衆¶
所推臣曾論薦堪文舘任用臣以為古之用人必因其¶
器能如祖禹之才實堪文舘任用伏乞檢臣前奏特賜¶
任使取進止¶
　　　舉冨紹庭(元祐元年七/月十三日)¶
臣切以故相冨弼直道逢辰昌言致主始終一節中外¶
<pb:KR4d0061_WYG_039-8a>¶
具瞻向與王安石同在中書議論趋向不合義難共事¶
乃請出藩遂不待年亟求致政閑居十稔不幸亡沒今¶
聞配享神宗廟廷公論極為允愜今弼之子惟紹庭一¶
名監中岳廟伏望聖慈以今來配享特推㤙禮于弼之¶
子孫更賜優加録用取進止¶
　　　舉孔文仲等(元祐元年十/一月十七日)¶
臣切見朝廷近置舘閣職名修復祖宗育材養士之法¶
詔許大臣各舉所知三人以充其選仍立法以秘書省¶
<pb:KR4d0061_WYG_039-8b>¶
官任校書郎二年正字四年並除校理伏見禮部員外¶
郎孔文仲蚤應制舉學行純正兵部員外郎葉祖洽¶
熈寧初進士選首殆今一十七年學術優深衆謂淹¶
滯比部員外郎錢長卿詞藝精敏問學該通先帝嘗¶
令撰髙麗書本稱㫖遂䝉奨㧞三人皆曽任秘書省¶
校書郎偶于未復舘職以前就遷省郎不該新制縁逐¶
人各在先朝已經采擢偹秘府文學之任宜在今日之¶
選新條試職之人京官已上並除校理今來逐人已係¶
<pb:KR4d0061_WYG_039-9a>¶
省郎欲乞詳逐官資地比附各除充舘閤近上職名取¶
進止¶
　勘㑹復舘職新制以前曾任秘書郎者止有此三人¶
　今後即無人援例¶
　¶
　¶
　¶
　¶
<pb:KR4d0061_WYG_039-9b>¶
　¶
　¶
　¶
　¶
　¶
　¶
　¶
　潞公文集巻三十九¶
