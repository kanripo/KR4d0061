# -*- mode: mandoku-view; -*-
#+TITLE: 潞公文集
#+DATE: 2015-08-24 23:52:25.729852
#+PROPERTY: ID KR4d0061
#+PROPERTY: BASEEDITION WYG    
#+PROPERTY: JUAN 卷三十一
<pb:KR4d0061_WYG_031-1a>¶
欽定四庫全書¶
　潞公文集巻三十一　　　宋　文彦博　撰¶
　　　進尚書孝經解¶
臣伏以皇帝陛下間日御邇英閤令講官講尚書又閤¶
之南壁張孝經圖出入觀覽有以見陛下祖述堯舜憲¶
章文武以至徳要道孝治天下臣今輙於尚書諸篇録¶
十篇及孝經諸章中節録六章進上以備禁中清閒之¶
暇研䆒義味或時令講官節録䟽義進入上資聖徳稽¶
<pb:KR4d0061_WYG_031-1b>¶
古求治之意臣伏讀尚書序云孔子生於周末覩史籍¶
之煩文懼覽之者不一遂乃討論墳典斷自唐虞以下¶
訖于周舉其宏綱撮其機要典謨訓誥之文凡百篇所¶
以恢宏至道示人主以軌範也帝王之制坦然明白以¶
其上古之書謂之尚書然則後代聖帝明王莫不祖述¶
寳為大訓恭以皇帝陛下聰明文思稽考古道日御邇¶
英延訪經義方命講官講解尚書孜孜不倦所以聖徳¶
日新比隆堯舜臣以叨侍經筵輙于尚書三十二篇采¶
<pb:KR4d0061_WYG_031-2a>¶
其切于資益聖治冝于重復温故者凡十篇録進篇别¶
有後序所以發明本篇之大㫖所兾便于乙夜之觀¶
　　　堯典¶
堯之聖徳蕩蕩難名而此篇極簡要亦仲尼舉宏綱撮¶
機要之理如篇之所載者克明俊徳以親九族平章百¶
姓恊和萬邦分命羲和典掌四時使民務農利用厚生¶
允釐百工庶績咸熈斯皆後世聖帝明王所以祖述而¶
模範之臨文而三復之故摘其目以叙之¶
<pb:KR4d0061_WYG_031-2b>¶
　　　舜典¶
虞舜之徳重華恊帝故列于二典後世作者雖三王之¶
盛不可及已篇之所載命禹作司空而下至于四岳十¶
二牧官得其人庶績咸治流放共工驩兠竄三苖殛鯀¶
四凶人而天下咸服故曰舜有大功二十兹所以重華¶
恊帝¶
　　　大禹謨¶
禹稷臯陶共事舜帝君臣同寅咸有一徳故矢厥謨成¶
<pb:KR4d0061_WYG_031-3a>¶
厥功曰俞曰都乃君唱臣和之羙其謨則有后克艱厥¶
后臣克艱厥臣罔滛于逸罔遊于樂任賢勿貳去邪勿¶
疑罔咈百姓以從已欲斯皆上下交儆以成聖功舜禹¶
之所以為聖帝明王以此¶
　　　臯陶¶
臯陶曰允廸厥徳謨明弼諧禹曰俞如何臯陶曰都慎¶
厥身修思永禹拜昌言曰俞臯陶曰在知人在安民知¶
人則哲能官人安民則惠黎民懐之臣以舜禹之時君¶
<pb:KR4d0061_WYG_031-3b>¶
臣謨議之恊恭後王所冝為法¶
　　　益稷¶
此篇所載禹戒舜曰慎乃在位帝曰俞(然禹言/受其戒)禹曰安¶
汝止惟㡬惟康帝曰吁臣哉鄰哉鄰哉臣哉禹曰俞帝¶
庸作歌曰元首明哉股肱良哉庶事康哉又歌曰元首¶
叢脞哉股肱惰哉萬事惰哉帝拜曰俞臣謂斯言可為¶
深戒¶
　　　伊訓¶
<pb:KR4d0061_WYG_031-4a>¶
篇云嗚呼先王肇修人紀從諫弗咈先民時若居上克¶
明為下克忠惟上帝不常作善降之百祥作不善降之¶
百殃臣以尹之斯言愛其君忠于國可謂至矣有臣如¶
此時君固當尊禮其人信受其訓¶
　　　洪範¶
天地之大法其類有九而敬用五事曰貌言視聼思兹¶
乃人君尤當慎思之蓋人君言動則左右史書之為法¶
不可不慎也故臣以此篇五事為重¶
<pb:KR4d0061_WYG_031-4b>¶
　　　無逸¶
此篇周公以戒成王曰君子所其無逸先知稼穡之艱¶
難文王不敢盤于遊田以庶邦惟正之供自今嗣王其¶
無滛于觀于逸于遊于田故成王服其訓戒乃為令王¶
至唐開元中作無逸圖置于禁中出入省覽以為龜鑑¶
臣亦嘗録此篇為圖以進以助聖覽伏望曲留睿意¶
　　　立政¶
周公告于成王曰王左右常伯常任凖人自今立政其¶
<pb:KR4d0061_WYG_031-5a>¶
勿以憸人其惟吉士蓋有天下國家所切者任人得賢¶
則治非賢則亂¶
　　　周官¶
王曰若昔大猷制治于未亂保邦于未危唐虞稽古建¶
官惟百夏商官倍亦克用乂明王立政不惟其官惟其¶
人又戒庶官欽乃攸司慎乃出令以公滅私民其允懐¶
推賢讓能庶官乃和不和政龎舉能其官惟爾之能稱¶
非其人惟爾不任成王稽古建官為治之本後之帝王¶
<pb:KR4d0061_WYG_031-5b>¶
所冝詳慎¶
　　　奏孝經圖事¶
臣以官忝師保得侍邇英伏覩閤中有仁祖命學士蔡¶
襄所書孝經圖張于南壁以便觀覽有以見仁祖孝徳¶
在躬推廣以及天下恭以皇帝陛下天資聖徳行在孝¶
經嘗聞令講官偹録經義進于禁中臣伏望陛下日省¶
而時思之¶
　　　又進尚書二典義劄子¶
<pb:KR4d0061_WYG_031-6a>¶
臣伏覩尚書序曰仲尼討論墳典斷自唐虞以下訖于¶
周所以堯舜二典為書之首篇垂世立教示人主以軌¶
範帝王之制坦然明白可舉而行堯舜二典並云曰若¶
稽古帝堯帝舜以謂二帝並能順考古道而行之乃知¶
人主之聖必由稽古恭惟皇帝陛下日御經筵集講官¶
説尚書蓋聰明文思稽考古道垂意于安天下之安天¶
下幸甚臣以衰殘忝位保傅得侍經閣為幸已深又不¶
自揆輙于二典之中采掇事義數條兼以訓傳或理有¶
<pb:KR4d0061_WYG_031-6b>¶
切近治體亦以愚短之議附之庶㡬粗有所補夫以齊¶
之覇國而孟軻陳堯舜之道於齊王之前欲勉進之今¶
臣遭堯舜之時陳堯舜之道固其宜矣臣愚不勝區區¶
之誠謹録以上進¶
　　　堯典¶
堯典曰乃命羲和欽若昊天敬授人時(羲氏和氏世掌/四時之官臣某)¶
(曰王者尊居億兆之上所敬而畏者惟天/為大故欽順之乃命官分職恭授民時)分命羲仲宅¶
嵎夷曰暘谷平秩東作(宅居也東表之地稱嵎夷晹明/也日出于谷而天下明故曰暘)¶
<pb:KR4d0061_WYG_031-7a>¶
(谷羲仲居東方之官平均/次序東作之事以務也)申命羲叔宅南交(申重也言/夏與春交)¶
(治南方之/官所居)平秩南訛敬致(訛化平秩南方化/育之事敬行其教)分命和仲¶
宅西曰昧谷平秩西成(昧冥也日入于谷而天下冥故/曰昧谷居治西方之官掌秋之)¶
(政萬物收成故平/叙之以助成物)申命和叔宅朔方平在朔易(在察也/北稱朔)¶
(易謂嵗改易于北方平/均在察其政以順天常)¶
　臣某曰帝堯上以敬順天命下以恭授人時使此羲¶
　和氏之四人各居其方以布四時之令春序其農疇¶
　興作之功夏致其生物化育之事秋秩其百糓收成¶
<pb:KR4d0061_WYG_031-7b>¶
　之宜冬察其一嵗豐儉之實使乆于職官修其方民¶
　變時雍庶績咸治帝乃命舜歴試諸艱¶
　　　舜典¶
舜典曰欽哉欽哉惟刑之恤哉(舜陳典刑之義勸/天下使敬之敬之)流共¶
工于幽洲(象恭㴞天足以/惑世故流放之)放驩兠于崇山(黨于共工/罪惡同)竄¶
三苖于三危(三苗國名為諸/侯號饕餮貪也)殛鯀于羽山(方命圯族績/用不成殛竄)¶
(放流皆/誅也)四罪而天下咸服舜曰咨四岳有能奮庸熈帝¶
之載(奮起庸功載事也訪于羣臣/有能發其庸功廣堯之事者)使宅百揆亮采惠疇¶
<pb:KR4d0061_WYG_031-8a>¶
(亮采惠順也求其人使居百/揆信立其功順其事者誰乎)僉曰伯禹作司空(僉皆/也)帝¶
曰俞咨禹汝平水土惟時懋哉(俞然/也)帝曰棄黎民阻饑¶
汝后稷播時百糓(衆人之難在于飢汝后/稷播是百糓以濟之)帝曰契百姓¶
不親五品不遜(五品謂五/常遜順也)汝作司徒敬敷五教在寛(布/五)¶
(常之/教)帝曰臯陶蠻夷猾夏㓂賊姦宄(猾亂也夏華戛也/攻刼曰冦殺人曰)¶
(賊在外曰姦/在内曰宄)汝作士五刑有服(士理官也五刑墨劓剕/宫大辟服從也言得輕)¶
(重之/中正)帝曰疇若予工僉曰垂哉帝曰俞咨垂爾作共工¶
帝曰疇若予上下草木鳥獸僉曰益哉帝曰俞咨益汝¶
<pb:KR4d0061_WYG_031-8b>¶
作朕虞(虞掌山/澤之官)帝曰咨四岳有能典朕三禮僉曰伯夷¶
(三禮天地/人之禮也)帝曰汝作秩宗(主郊廟/之官)帝曰䕫命汝典樂教¶
胄子(胄長也謂元子以下至卿大夫子弟以/歌蹈之舞之教長國子中和秪庸孝)帝曰龍朕¶
堲䜛説殄行震驚朕師(堲疾殄絶震動也言我疾䜛/説絶君子之行驚動我衆)汝¶
作納言出納朕命惟允(納言喉舌之官聼下言納於/上受上言宣於下必以信)帝¶
曰咨汝二十有二人(禹契益伯夷䕫龍六人并/四岳十二牧凡二十二人)欽哉惟¶
時亮天功(各敬其職惟是乃/能信立天下之功)三載考績三考黜陟幽明¶
(三年有成可以考功九載則能否幽/明有别黜退其幽者升進其明者)庶績咸熈(考績發/明衆功)¶
<pb:KR4d0061_WYG_031-9a>¶
(皆/廣)¶
　臣某曰舜既紹堯熈帝之載以謂治天下者必先任¶
　人人有善惡必須審知故曰在知人在安民故曰知¶
　人則哲安民則惠黎民懐之苟不知人則賢愚善惡¶
　混淆不分葢善惡不可並用惡人道長則善人道消¶
　當須屏去姦惡可以登用善良故其始也先去四㓙¶
　而天下服然後咨詢岳牧而用禹稷臯䕫而下二十¶
　有二人天下大治又命龍作納言戒勑之曰朕堲䜛¶
<pb:KR4d0061_WYG_031-9b>¶
　説殄行震驚朕師汝作納言夙夜出納朕命惟允䜛¶
　邪之人專在譛毁善良舜深疾之納言喉舌之官出¶
　納王命必在忠信故舜受命而切戒之隋唐以來納¶
　言之名不改隸門下省至于本朝頗循唐制以侍中¶
　為門下省官長侍郎為貳並為執政官所選益重必¶
　恊僉論又曰三載考績三考黜陟幽明古之任官必¶
　在于乆乆則有功可以考其績効故先朝之法省寺¶
　監官並以三年為一任循古之羙法也義當遵守如¶
<pb:KR4d0061_WYG_031-10a>¶
　其籍才不次任用則難拘常制臣學術荒淺不足以¶
　發明但以狂言聖擇兾有少補¶
　¶
　¶
　¶
　¶
　¶
　¶
<pb:KR4d0061_WYG_031-10b>¶
　¶
　¶
　¶
　¶
　¶
　¶
　¶
　潞公文集巻三十一¶
