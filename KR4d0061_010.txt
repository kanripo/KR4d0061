# -*- mode: mandoku-view; -*-
#+TITLE: 潞公文集
#+DATE: 2015-08-24 23:52:25.399431
#+PROPERTY: ID KR4d0061
#+PROPERTY: BASEEDITION WYG    
#+PROPERTY: JUAN 卷十
<pb:KR4d0061_WYG_010-1a>¶
欽定四庫全書¶
　潞公文集巻十　　　　　宋　文彦博　撰¶
　　表啟¶
　　　謝奏陳濬河等事不當特放罪表(北京/)¶
臣某言今月三日准中書劄子以臣奏陳濬河事不當¶
奉聖㫖特放者自天有命跼地無容恩厚如春感極以¶
涕臣某中謝臣忝縁薄藝蚤㑹熈辰被任最隆舉時鮮¶
比竭忠圖報始思謝國之深析理乖方終致論事之過¶
<pb:KR4d0061_WYG_010-1b>¶
既從吏議合置嚴科仰荷聖慈特從善貸斯葢伏遇皇¶
帝陛下堯仁廣被漢度兼容寛假老臣矜憐舊物敢不¶
氷淵在慮益慎於所為山岳戴恩尚期於有補¶
　　　謝男貽慶換授文資及章服表(元祐元年/)¶
臣某言伏䝉聖恩除臣男供偹庫副使兼通事舍人同¶
勾當軍頭引見司貽慶充奉議郎尚書都官員外郎并¶
賜緋魚袋者仍覩吿詞謂臣弼亮三世粗有㣲勤以愚¶
乞換文資特擢寵命舉族知幸受恩若驚臣某中謝竊¶
<pb:KR4d0061_WYG_010-2a>¶
以朱紱身章文昌郎位皆為殊選悉禆非才仰戴邱山¶
如臨淵谷此葢伏遇陛下仁深育物道廣納荒既不棄¶
於葑菲亦兼録於閥閲致兹䝉陋過有忝塵敢不嚴以¶
效忠勤於從政力著涓埃之効仰酬覆幬之私¶
　　　溫卷啓¶
某啓近者輒貢荒蕪仰塵藻鑒飾倭傀之鬼强見於南¶
威崇培塿之邱敢希於東嶽葢非知量是謂黷尊在愧¶
靦以良多實尤戾之莫逭必謂對咸池之下罔聽庸音¶
<pb:KR4d0061_WYG_010-2b>¶
投苦海之中姑務大噱豈意某官不遺末學特録下材¶
雖則賦謝太沖獲張司空之歎賞文慚僧孺得韓吏部¶
之振揚剪拂增榮頋盻倍價重念某悛悛甚鄙碌碌非¶
能至於窺闕里之崇墉跂龍門之峻坂實霄壤之有隔¶
亦秦越之甚遙抑又安世當年未識車中之半面鬷蔑¶
此際亦無堂下之一言幸䝉某官靡間孱㣲俯加誘掖¶
方愧仲由之率爾無所取材寧期夫子之循然不與其¶
退何兹善遇允謂非常固當益勵於進修所兾不辜於¶
<pb:KR4d0061_WYG_010-3a>¶
賁奬銘肌刻骨敢忘咳唾之恩墮膽抽腸少謝羽翼之¶
賜過此以往未知所裁¶
　　　又¶
恭惟某官地紀英儲天章毓瑞藹蘭猷而遠馥韜玉徳¶
以中溫王沖早顯於貴逰荀羨果膺於禁選標儀秀徹¶
固巖瞻之允歸衿度淵閎豈蠡測之能際寵崇八柱望¶
峻十連練達兵機動資於雅掾登降帝右日奉於咫威¶
綺紈無簡貴之矜竹素有游藏之好詞庭掞藻俊域飛¶
<pb:KR4d0061_WYG_010-3b>¶
英加以精鑒外融靈機内照雲覩雅推於世範月評素¶
擅於談宗冠葢風趨日有龍門之讌纓縷輻凑比聞烏¶
巷之游增戚里之光輝聳名流之欽挹以故漢閨羣彦¶
咸跂踵而願交魯掖諸生皆曳裾而請見若某者才局¶
素淺志尚非高矧䝉濁以裝懐復惷𠖇而成性食金致¶
誚負乘貽譏遠謝子綸非清平之佳士近慚佛助無艶¶
發之英才徒以甫在髫齡便從庭學彫蟲事巧敢逭壯¶
夫之羞竊牘工文無顧偶年之忌録廢牋而且廣補購¶
<pb:KR4d0061_WYG_010-4a>¶
篋以厪全蘭成射策之年始遊天邑賈誼登朝之嵗獲¶
預賢書幸齒諸公之間職由談者之誤萬塗争騖效駑¶
駕而雖勤六組齊驅盤蟻封而遂困既中罹於擯衂故¶
益事於研修常稽七激之文用廣日新之業今者國家¶
飾一封之馳傳總六服以搜材家家之璧充懐俱求善¶
價紛紛之抱亘道歴贄名卿伏遇某官與進下流曲成¶
㣲品輒隂漫於許刺思仰簉於魯堂儻録謏材特充外¶
素雖未遷於幸舍詎敢恃於蒯緱所兾盼睞生輝翦拂¶
<pb:KR4d0061_WYG_010-4b>¶
增價麝性雖烈獲登范氏之香銓李味不甘亦預唐賢¶
之果録捐軀有報指水可旌數日前曾贄蕪編上塵藻¶
鑒美芹快炙實自享之過豊藏疾納汚諒曲容而無忤¶
惟干犯之為戾在啟處而靡遑蘂茹之懐&KR2922;焉如失¶
　　　上知南京晏侍郎啟¶
伏念逖阻藩房迅更時籥青綸猥𨽻方類於窘拘絳幰¶
前騶寖踈於望拜仰瞻熒座俯鬱丹衷恭惟某官雅望¶
冠時清談鎮俗丕賛景炎之運懋宣寅亮之功越在夙¶
<pb:KR4d0061_WYG_010-5a>¶
齡親逢聖旦照蜺光於近署騰褭足於夷塗代邸方開¶
早協諮謀之選周儲肇建復膺調䕶之求六飛嗣止於¶
宸居一徳弼成於睿化民瞻允屬帝簡滋隆亟遷内相¶
之榮旋領中樞之重導揚基命罄敷將順之規獻納嘉¶
猷顯著彌綸之績矧平䑓之近輔實興王之創封妙簡¶
皇僚謹司留籥契君陳之分正尹兹東郊紹申伯之於¶
宣式是南國行聞圭覲拱竢節趨入調伊鼎之和克協¶
傅梅之用舉斯含植咸切傾祈某嚮侍庭闈幸闚幕府¶
<pb:KR4d0061_WYG_010-5b>¶
仰鈴齋之秘邃猥預階升晞文席之峻嚴曲容隅坐被¶
尊光之委照寛䝉凟之深尤元冲术參無補狄籠之闕¶
曾晳父子並依邱仞之崇銘琢厚恩鋪完充革未路亟¶
嬰於隨牒俶城遽邈於圖居屬罕遘於飛郵仍久乖於¶
奏記惟増蘂茹若在薄深仲呂戒辰長嬴首序伏兾仰¶
縁宗社善保寢興尹氏秉鈞克永維毗之寄樊侯賦政¶
益崇明哲之資¶
　　　謝陳龍圖諫議惠渚宫集啟(代人作/)¶
<pb:KR4d0061_WYG_010-6a>¶
伏䝉龍圖諫議特賜手書兼辱貺所著渚宮新編二策¶
者發青泥之封捧緗袠之卷得璠璵之秘寳識愧郢人¶
奏韶武之大音聴慚俚耳仰䝉恩頋伏積怔營竊以楚¶
謠漢風宗淡雅而尚質魏製晉造漸辯鹿以彌文代&KR1124;¶
寖更情忘逾廣自匪紛披盛藻管綜衆流達三變形似¶
之言軼七子殊軒之迹則何以陪金閨之士宣美於當¶
年儷平䑓之蹤貽範於來葉恭惟某官帝宮甍棟清廟¶
光輝懐器望以幹時厲風猷而軌俗學臻靈匱該冡璧¶
<pb:KR4d0061_WYG_010-6b>¶
以採珍文掞神庭浹龜沙而流譽親逢清運登踐紫階¶
蘊輯寧幹翼之才未施於柄用禁宻圖書之職式邇於¶
帝暉所以出觀陜服之風坐鎮漢陽之地賴恢崇於遠¶
畧永覊制於四陲頃以掌命西垣建麾南郡肅政治以¶
多暇因紀詠以立言俄及嵗時積成篇卷垂諸不朽比¶
峴山而名高競以相傳致洛都之紙貴乃纓紳之圭臬¶
述作之龜枚豈謂猥見暗投俾之窮覽與尺題而狎至¶
并覺恩榮㑹羣俊以討論少明宗致奏議納忠而款至¶
<pb:KR4d0061_WYG_010-7a>¶
賛頌美徳以雍容序引紀事以精&KR0008;風什縁情而妍麗¶
貽之千載勒成一家誚陸氏之蓬山終多蕪累探張融¶
之玉海徒美名稱永秘緹緗用資稟學某庸虛有素鑒¶
局無聞適沐聖風偶塵官牒𨽻曲䑓而引籍守㣲國以¶
於宣雖務勉修尚多於秕政惟虞刺舉莫遏於謠言豈¶
謂龍圖忘禮秩之殊垂提奬之徳惠之珍牘貺以高文¶
而復上列天朝敷聞宸聴丹雘致飾期修蟠木之容刻¶
畫為功欲掩偻傀之醜鏤肌膚而不㓕摩頂踵以難酬¶
<pb:KR4d0061_WYG_010-7b>¶
伏限城守不果躬詣門地卑情伏增悚感依詠真切知¶
歸之至¶
　　　知秦州謝兩府啟¶
伏奉勅差知秦州已於某月某日到任者古秦之封中¶
夏為蔽久所擇守難其得人自慚拙愚寖服華寵出涖¶
邊絶訖無勲勤敢希上恩乃俾易地即政之始觀風有¶
殊山川曠夷𦍑漢叢會俗尚不一師屯且繁邇復拓固¶
封圻建宅城堡守備之戒當有遠謀事役之興劇於他¶
<pb:KR4d0061_WYG_010-8a>¶
道所任益重非䝉克堪葢遇某官協亮天工搃持政柄¶
慎牧師之選切方面之安啟言至公汲用平進謹精措¶
置勉罄樸忠圖靖塞虞講求民理庶幾修職無玷於人¶
　¶
　¶
　¶
　¶
　¶
<pb:KR4d0061_WYG_010-8b>¶
　¶
　¶
　¶
　¶
　¶
　¶
　¶
　潞公文集卷十¶
